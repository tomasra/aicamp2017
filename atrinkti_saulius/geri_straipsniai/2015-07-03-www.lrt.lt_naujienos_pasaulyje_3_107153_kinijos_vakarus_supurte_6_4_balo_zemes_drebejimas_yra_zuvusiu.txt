Stiprus 6,4 balo žemės drebėjimas, kurio židinys buvo nedideliame gylyje, penktadienį supurtė Kinijos vakarinį Sindziango regioną, pranešė JAV Geologijos tarnyba (USGS), o Kinijos pareigūnai nurodė, kad žuvo mažiausiai trys žmonės.
Požeminių smūgių epicentras buvo Pišano apygardoje, už 164 km į šiaurės vakarus nuo Hotano miesto ir už 131 km į pietryčiu nuo Jarkendo.
Pasak USGS, drebėjimo židinys buvo 20 km gylyje, o anksčiau buvo skelbta, kad smūgių stiprumas buvo 6,1 balo. Vėliau užfiksuota virtinė pakartotinių smūgių, iš kurių stipriausias buvo 4,8 balo, pridūrė Geologijos tarnyba.
Ta teritorija yra Taklamakano dykumos pakraštyje, bet Kinijos žemės drebėjimų administracija pranešė, kad trys žmonės žuvo Pišane, turinčiame 258 tūkst. gyventojų, daugiausiai musulmonų uigūrų.
Vieno Pišano valstybinio ūkio darbininkas Li Hua sakė valstybinai naujienų agentūrai „Xinhua“, kad juto stiprius smūgius penktame aukšte esančiame bute, trukusius apie minutę.
„Jaučiuosi apsvaigęs“, – pranešime cituojami Li Hua žodžiai.