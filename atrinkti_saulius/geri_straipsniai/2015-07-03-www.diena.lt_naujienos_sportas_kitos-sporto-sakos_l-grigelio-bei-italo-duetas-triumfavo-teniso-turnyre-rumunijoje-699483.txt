Ketvirtą pergalę iš eilės "ATP Challenger Tour" serijos vyrų teniso turnyro "Trofeul CJ Vrancea" Rumunijoje dvejetų varžybose iškovojo bei nugalėtojais tapo Lauryno Grigelio bei italo Claudio Fortunos duetas.
Ketvirtoji pagal skirstymą turnyre lietuvio ir italo pora penktadienį finale 6:2, 6:1 sutriuškino baltarusio Maksimo Dubarenkos bei ukrainiečio Vladislavo Manafovo duetą, iškovojo pagrindinį prizą, pelnė po 27 įskaitinių ATP dvejetų reitingo taškus bei 930 JAV dolerių čekį.
Bal;tarusis su ukrainiečiu tenkinosi 15 ATP dvejetų reitingo taškų ir 540 dolerių piniginiu prizu.
Vienetų varžybų finale ketvirtas pagal reitingą 23-jų metų L. Grigelis, kuris pajėgiausių pasaulio tenisininkų klasifikacijoje užima 358-ą vietą, šeštadienį finale dėl pagrindinio prizo, 27 ATP reitingo taškų bei 2160 dolerių čekio kovos su 19-mečiu argentiniečiu Mariano Kestelboimu (ATP-892).
ITF serijos "Romania F7 Futures" vyrų teniso turnyro Rumunijoje prizų fondą sudaro 15 tūkst. dolerių.