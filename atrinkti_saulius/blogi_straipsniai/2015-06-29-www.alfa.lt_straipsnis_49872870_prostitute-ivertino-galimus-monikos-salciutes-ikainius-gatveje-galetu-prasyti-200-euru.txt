Interneto sensacija Monika Šalčiūtė TV laidoje „Drąsios ir žavios“ susitiko su… prostitute. M. Šalčiūtei 20-metė prostitutė papasakojo savo karčią kasdienybę ir atskleidė, kokį atlygį galėtų ji gauti, jeigu tik dirbtų prostitute.
„Jeigu dirbtų mūsų sferoje, ji tikrai turėtų didelį pasisekimą. Valanda tokiai kainuotų, nu, manau, 200 eurų galėtų prašyti“, – apie M. Šalčiūtę sakė jauna prostitutė.
M. Šalčiūtė klausė, kodėl tokia jauna mergina tapo prostitute. „Dėl pinigų visos pradeda, – sakė ji. – Man buvo 19 metų. Viskas prasidėjo dėl narkotikų. Draugavau su vaikinu, kuris vartojo. Norėjau pabandyti, išėjo taip, kad mane įtraukė į narkotikus.
Per dieną gaunu 100–150 eurų. Jeigu labai pasiseka, gali ir 300 eurų per dieną užsidirbti. Viskas išeina narkotikams, maistui, aprangai“, – liūdesio veide neslėpė prostitutė.
Jųdviejų pokalbio metu M. Šalčiūtė bandė įtikinti, kad prostitute būti nevalia ir siūlė savo pagalbą. Tačiau jauna mergina kiek įtūžo ir teigė, kad pagalbos M. Šalčiūtė net negebėtų suteikti, nes gyvenime nėra patyrusi to, ką patyrė ji. Prostitutė pridūrė, kad M. Šalčiūtės „pamokslai“ ją nemenkai sunervino.