Nors aptempti drabužiai ir atrodo gražiai, jie gali daryti žalą sveikatai ir sukelti įvairias ligas. Taip tvirtina Antakalnio poliklinikos šeimos gydytoja Daiva Makarevičienė. Ji vardija, kad dėl netinkamos avalynės gali deformuotis pėdos, o dėl pernelyg aptemptų kelnių – sutrikti pilvo organų kraujotaka.
„Apsitempus kelnes, sutrinka pilvo organų kraujotaka. Kaip žinome, pilve yra daug organų: žarnynas, lytiniai organai, moterų – gimda, vyrų – prostata, yra šlapimo pūslė. Taigi užspaudus kelnėmis pilvą, užsispaudžia tų organų kraujotaka ir sutrinka mityba. Galima pasakyti, kad tie organai badauja – netenka kraujo. Tuo metu sutrinka jų veikla, galimi uždegiminiai procesai“, – LRT Radijui sako D. Makarevičienė. Ji prideda, kad yra įrodyta, jog dėl aptemptų kelnių vyrams išsivysto potencijos sutrikimų, nevaisingumas.
Medikei antrina ir dizaineris Egidijus Sidaras. Pasak jo, aptemti drabužiai – mados reikalas, ir kiekvienai progai reikėtų rinktis jai tinkamus drabužius. „Nereikia perlenkti lazdos. Kiekvienu gyvenimo atveju reiktų rinktis tokius drabužius, kurie dera prie tos aplinkos, kurioje būname. Kartais gal tikrai nebūtina dėvėti aptemptų drabužių kiekvieną dieną, galima pasirinkti ir laisvesnius rūbus“, – įsitikinęs dizaineris.
Renkantis avalynę, didžiausią žalą savo sveikatai gali padaryti moterys, nes, D. Makarevičienės pastebėjimu, labiausiai kenkia aukštakulniai bateliai, kurių kulnas – 10–12 cm aukščio. Avint tokius batus, visas svoris tenka pėdos pamatui, kurį sudaro maži kauleliai, surišti raiščiais ir raumenimis.
„Pertempus šiuos raiščius ir raumenis, pasikeičia šių kaulelių struktūra, vystosi, kaip mes vadiname, Hallux Valgus [pėdos kauliukų deformacija – LRT.lt], kai vienas kauliukas ties dešiniuoju pirštakauliu išeina į lateralinę pusę ir pėda deformuojasi. [...] Vidutinis kulnas turėtų būtų maždaug iki 4 cm aukščio. Tuomet mūsų koja jaučiasi komfortabiliai“, – pataria D. Markevičienė. Jos teigimu, žmogaus pėda yra išlenkta, todėl batai visiškai lygiu padu taip pat gali pakenkti.
E. Sidaras pastebi, kad moterys, avinčios aukštakulnius batelius, tiesiog prie jų pripranta ir su jais jaučiasi gerai, todėl mažiau galvoja apie savo sveikatą ir sveikas kojas. Jis rekomenduoja aukštakulnius batelius rinktis tik tam tikroms progoms, o kitu metu, jei yra galimybė, avėti batus, turinčius žemesnį kulną. „Tiems žmonėms, kurie dirba darbą, kuriame turi avėti aukštakulnius, patarčiau bent trumpomis pertraukomis iš jų išsiauti, turėti patogią avalynę“, – siūlo E. Sidaras.
Aksesuarai ir papuošalai, D. Markevičienės tvirtinimu, pakenkti nelabai gali. Mėgstantiems dėvėti kepures, medikė pataria rinktis tokias, kurios taip pat nebūtų labai aptemptos. Kitu atveju gali sutrikti galvos smegenų kraujotaka.
Per sunkūs papuošalai trikdyti sveikatos taip pat neturėtų. D. Makarevičienė tik atkreipia dėmesį, kad segėti nenatūralaus metalo auskarus gali būti nesveika alergiškiems žmonėms. „Sidabriniai ar auksiniai auskarai neturėtų sukelti problemų. Yra žmonių, alergiškų tam tikram metalui. Aplink tokį auskarą oda gali parausti, sutinti, gali net pradėti pūliuoti, todėl nenatūralūs auskarai nėra labai sveika“, – pastebi medikė.
Nors aptempti drabužiai ir atrodo gražiai, jie gali daryti žalą sveikatai ir sukelti įvairias ligas. Taip tvirtina Antakalnio poliklinikos šeimos gydytoja Daiva Makarevičienė. Ji vardija, kad dėl netinkamos avalynės gali deformuotis pėdos, o dėl pernelyg aptemptų kelnių – sutrikti pilvo organų kraujotaka.
„Apsitempus kelnes, sutrinka pilvo organų kraujotaka. Kaip žinome, pilve yra daug organų: žarnynas, lytiniai organai, moterų – gimda, vyrų – prostata, yra šlapimo pūslė. Taigi užspaudus kelnėmis pilvą, užsispaudžia tų organų kraujotaka ir sutrinka mityba. Galima pasakyti, kad tie organai badauja – netenka kraujo. Tuo metu sutrinka jų veikla, galimi uždegiminiai procesai“, – LRT Radijui sako D. Makarevičienė. Ji prideda, kad yra įrodyta, jog dėl aptemptų kelnių vyrams išsivysto potencijos sutrikimų, nevaisingumas.
Medikei antrina ir dizaineris Egidijus Sidaras. Pasak jo, aptemti drabužiai – mados reikalas, ir kiekvienai progai reikėtų rinktis jai tinkamus drabužius. „Nereikia perlenkti lazdos. Kiekvienu gyvenimo atveju reiktų rinktis tokius drabužius, kurie dera prie tos aplinkos, kurioje būname. Kartais gal tikrai nebūtina dėvėti aptemptų drabužių kiekvieną dieną, galima pasirinkti ir laisvesnius rūbus“, – įsitikinęs dizaineris.
Renkantis avalynę, didžiausią žalą savo sveikatai gali padaryti moterys, nes, D. Makarevičienės pastebėjimu, labiausiai kenkia aukštakulniai bateliai, kurių kulnas – 10–12 cm aukščio. Avint tokius batus, visas svoris tenka pėdos pamatui, kurį sudaro maži kauleliai, surišti raiščiais ir raumenimis.
„Pertempus šiuos raiščius ir raumenis, pasikeičia šių kaulelių struktūra, vystosi, kaip mes vadiname, Hallux Valgus [pėdos kauliukų deformacija – LRT.lt], kai vienas kauliukas ties dešiniuoju pirštakauliu išeina į lateralinę pusę ir pėda deformuojasi. [...] Vidutinis kulnas turėtų būtų maždaug iki 4 cm aukščio. Tuomet mūsų koja jaučiasi komfortabiliai“, – pataria D. Markevičienė. Jos teigimu, žmogaus pėda yra išlenkta, todėl batai visiškai lygiu padu taip pat gali pakenkti.
E. Sidaras pastebi, kad moterys, avinčios aukštakulnius batelius, tiesiog prie jų pripranta ir su jais jaučiasi gerai, todėl mažiau galvoja apie savo sveikatą ir sveikas kojas. Jis rekomenduoja aukštakulnius batelius rinktis tik tam tikroms progoms, o kitu metu, jei yra galimybė, avėti batus, turinčius žemesnį kulną. „Tiems žmonėms, kurie dirba darbą, kuriame turi avėti aukštakulnius, patarčiau bent trumpomis pertraukomis iš jų išsiauti, turėti patogią avalynę“, – siūlo E. Sidaras.
Aksesuarai ir papuošalai, D. Markevičienės tvirtinimu, pakenkti nelabai gali. Mėgstantiems dėvėti kepures, medikė pataria rinktis tokias, kurios taip pat nebūtų labai aptemptos. Kitu atveju gali sutrikti galvos smegenų kraujotaka.
Per sunkūs papuošalai trikdyti sveikatos taip pat neturėtų. D. Makarevičienė tik atkreipia dėmesį, kad segėti nenatūralaus metalo auskarus gali būti nesveika alergiškiems žmonėms. „Sidabriniai ar auksiniai auskarai neturėtų sukelti problemų. Yra žmonių, alergiškų tam tikram metalui. Aplink tokį auskarą oda gali parausti, sutinti, gali net pradėti pūliuoti, todėl nenatūralūs auskarai nėra labai sveika“, – pastebi medikė.