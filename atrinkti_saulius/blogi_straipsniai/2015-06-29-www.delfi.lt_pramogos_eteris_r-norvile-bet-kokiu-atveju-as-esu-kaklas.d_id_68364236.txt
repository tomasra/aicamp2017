Jau visą savaitę Vilniaus „Teatro arenoje“ nesiliauja šurmulys – galingiausi balsai ir LNK muzikinio projekto „Lietuvos balsas“ kūrybinė komanda ruošiasi Aklosioms perklausoms, kurios prasideda jau šį pirmadienį.
Sekite karščiausias naujienas iš pramogų pasaulio Facebook ir Instagram!
Kiečiausia mokytojų komanda – Rūta Ščiogolevaitė, Donatas Montvydas, Aleksandras Ivanauskas-Fara bei Deivis ir Renata pirmą kartą susitiks su savo mokiniais – geriausiais balsais, kurie bandys užkariauti visos Lietuvos širdis.
„Lietuvos balso“ pora Deivis ir Renata, likus vos kelioms valandoms iki pirmojo filmavimo dalijasi įspūdžiais: „Labai laukiame dalyvių pasirodymo, nekantraujame. Visi mokytojai – mes, Rūta, Aleksandras ir Donatas – jaudinamės ne mažiau, nei dalyviai.“
Ar nesusipyks pora ir sugebės priimti bendrą sprendimą? „Bet kokiu atveju aš esu kaklas. Mes pasitarsim, o aš nuspręsiu – juokiasi Renata. – O jei rimtai, manau, nesipešim. Mūsų nuomonės daugeliu klausimų sutampa.“
„Tebūnie. Leisiu tau būti kaklu. Bet vis vien žmogus galvoja galva“, – geros nuotaikos prieš filmavimą nestokoja Deivis.
Daugiau nei šimtas talentų atvyko iš net iš 24 Lietuvos miestų: Vilniaus, Panevėžio, Mažeikių, Kauno, Šiaulių, Visagino, Klaipėdos, Kaišiadorių, Kelmės, Alytaus, Ignalinos, Birštono, Druskininkų, Plungės, Rumšiškių, Ukmergės, Tauragės, Utenos, Akmenės, Šilalės, Vilkaviškio, Kupiškio, Širvintų, Marijampolės. Taip pat talentai iš Ispanijos, Olandijos, Anglijos, Latvijos, Graikijos ir Norvegijos.