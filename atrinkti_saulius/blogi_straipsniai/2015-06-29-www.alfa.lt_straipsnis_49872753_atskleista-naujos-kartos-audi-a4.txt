„Audi A4“ visuomet buvo tas vokiečių kūrinys, kuris žavėjo savo paprastumo ir praktiškumo kombinacija. Šie automobiliai niekad pernelyg netraukė praeivių dėmesio savo išorės dizainu, tačiau patys „Audi A4“ vairuotojai tyliai mėgavosi šiuo modeliu ir kiekvienu nuvažiuotu kilometru.
Pagaliau atėjo metas, kai Vokietijos automobilių gamintojas po beveik penkerių metų pristatė ir lietuvių mėgiamą naująją „Audi A4“ kartą. Kol kas gamintojas atskleidė tik sedano bei universalo kėbulų tipo modelius, tačiau vėliau turėtų būti pasiūlyti ir „A4 Allroad“ bei kupė modeliai (pastarieji vadinami „Audi A5“).
„Audi“ inžinieriai nemažai dėmesio skyrė tiek techninėms automobilio charakteristikoms, tiek ir išoriniam dizainui. Tačiau naujosios kartos „Audi A4“ dizainas išlieka ganėtinai panašus į senesnio modelio automobilius.
Naujasis „Audi A4“ tapo dar erdvesnis (ilgis siekia 4,73 metro, plotis – 1,84 metro, aukštis – 1,43 metro).
Ypač daug dėmesio skirta naujosios kartos „Audi A4“ ekonomiškumui ir išmetamosios emisijos sumažinimui. 1,4 litro benzininio variklio emisija tesiekia 114 g/km CO2.
Siūlomos „Audi A4“ variklių versijos:
1.4 TFSI benzinas 148 ag variklis, 0-100 km/h per 8.9 sek., maksimalus greitis – 209 km/h, 114 g/km CO2
2.0 TFSI benzininis 187ag variklis, 0-100 km/h per 7.3 sek., maksimalus greitis 238 km/h, 114 g/km CO2
2.0 TFSI benzininis 248 ag variklis, 0-100 km/h per 5.8 sek., maksimalus greitis 248 km/h, 129 g/km CO2
2.0 TDI dyzelinis 148 ag variklis, 0-100 km/h per 8.6sec, maksimalus greitis 217 km/h, 99 g/km CO2
2.0 TDI dyzelinis 187 ag variklis, 0-100 km/h per 7.7sec, maksimalus greitis 235 km/h, 107 g/km CO2
3.0 TDI dyzelinis 218 ag variklis, daugiau duomenų nėra
3.0 TDI dyzelinis 272 ag variklis, daugiau duomenų nėra