Sekmadienį Vilniaus rajone susidūręs su priešpriešiais važiavusiu automobiliu žuvo motociklo vairuotojas, pranešė Policijos departamentas.
Nelaimė apie 19.05 val. įvyko Muknos kaime. Krosinis motociklas „Kawasaki“, kurį vairavo 21-erių vaikinas, važiavo priešpriešine eismo juosta ir susidūrė su ja važiavusiu automobiliu. Per eismo įvykį motociklo vairuotojas žuvo.
Automobilį „Seat Alhambra“ vairavo ne tarnybos metu neuniformuotas blaivus 36 metų Valstybės sienos apsaugos tarnybos Vilniaus rinktinės Lavoriškių užkardos jaunesnysis specialistas D.M.