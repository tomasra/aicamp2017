Sekmadienio vakarą į areštinę uždaryta neblaivi alytiškė, purčiusi ir apvertusi vežimėlį su kūdikiu.
Apie 21 val. Alytuje, S.Dariaus ir S.Girėno gatvėje, pastebėta moteris, kuri purtė vaikišką vežimėlį ir jame sėdinčiam vaikui sudavė ranka per veidą, o po to apvertė vežimėlį su vaiku, pranešė Policijos departamentas.
Nukentėjusysis, beveik 6 mėnesių berniukas, suteikus medicinos pagalbą dėl kaktos nubrozdinimo, pristatytas į Alytaus vaikų globos namus.
Įtariamoji 26-erių motina uždaryta į areštinę. Jai nustatytas 3,07 promilės girtumas.