Birutė Ališauskaitė yra Human Design sistemos specialistė Lietuvoje. Rimtai šią sistemą Birutė praktikuoja jau pusantrų metų, o domėtis ja pradėjo prieš septynerius. Moteris pagrindiniam Lietuvos naujienų portalui DELFI pasakojo apie HD sistemą bei pagal ją į tipus sugrupavo žymius Lietuvos žmones. Human Design (liet. žmogaus dizainas) yra sistema, analizuojanti žmogaus duotybes. Tai nėra nei tikėjimas, nei filosofija, tai – tarsi žemėlapis, kuris duodamas žmogui, kad šis galėtų atskleisti savo unikalumą. Žemėlapis priklauso nuo planetų padėties likus 88 dienoms iki gimimo ir gimimo metu.
Sekite karščiausias naujienas iš pramogų pasaulio Facebook ir Instagram!
Šią sistemą, kaip diktavimą iš aukščiau, 1987 metais perdavė kanadietis, gimęs Montrealyje, Ra Uru Hu (Robert Allan Krakower). Ji apjungia astrologiją, Kabalą, čakrų sistemą ir I Ching senovės kinų išmintį. Sistema parodo, kokias savybes bei dovanas atsinešė kiekvienas žmogus ir duoda rekomendacijas, kaip save geriausiai atskleisti bei realizuoti. Visos žinios yra rekomendacinio pobūdžio, niekuo nereikia tikėti aklai, tiesiog pradėti eksperimentą ir žiūrėti, kaip ir ar tai veikia.
„Juk jei turime dovaną, kam išradinėti dviratį, imame siūlomą įrankį ir tobuliname įgūdžius“, – sako Human Design (HD) specialistė Lietuvoje.
„Savojo dizaino žinojimas ir strategijos taikymas žmogui padeda be didesnių klaidžiojimų ir pasipriešinimo atskleisti savo stipriąsias puses, lengviau tvarkytis su šešėline dalimi ir tiesiog gerai jaustis, nes gyvenama darnoje su savimi. – Pasakojo B. Ališkauskaitė. – Vaikai nuo mažens auklėjami pagal tėvų įsitikinimus ir patirtį, o tai tikrai ne visada yra geriausia, ką gali gauti vaikas".
Pagal Human Design žmonės yra skirstomi į keturis tipus pagal auros struktūrą: manifestoriai, projektoriai, generatoriai ir reflektoriai. Kiekvienas tipas turi savo strategiją, kuria vadovaudamiesi lengviausiai pasieks savo tikslų.
„Yra dar 12 profilių, kurių giliau neanalizuosime, o tik apžvelgsime pagrindinius tipus. Kadangi neturėjome tikslios žymių Lietuvos žmonių gimimo valandos, o naudojomės tik gimimo data bei miestu, galima HD tipo nustatymo paklaida", - sakė B. Ališauskaitė.