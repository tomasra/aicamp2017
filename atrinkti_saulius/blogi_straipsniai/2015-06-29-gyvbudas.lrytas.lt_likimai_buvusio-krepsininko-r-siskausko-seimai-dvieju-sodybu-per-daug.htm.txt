Ramūnas Šiškauskas (36 m.) mėgaujasi vasara ne tik Lietuvoje, bet ir užsienyje. Tad dvi sodybas turintis buvęs garsus krepšininkas vieną jų Molėtų rajone, prie Ilmėdo ežero, nutarė parduoti, o pats su šeima neseniai išvyko atostogų svetur.
Krepšininkui priklausanti sodyba nestokoja pirkėjų susidomėjimo. Apie tai rašo „Lietuvos ryto“ priedas „Gyvenimo būdas“.
Vieni jų 167 kvadratinių metrų ploto 2009 metais statytą rąstinį namą apžiūrėjo praėjusį savaitgalį, tačiau yra norinčių po sodybą pasižvalgyti ir šį savaitgalį.
Bet tuo metu savininkas galimų pirkėjų nepasitiktų dėl savo suplanuotų atostogų užsienyje. Vietoj jo po sodybą pavedžiotų tik jos prižiūrėtojas.
Molėtų rajone, Sklėriškės kaime, esančioje R.Šiškausko sodyboje yra į ką akis paganyti – atsiveria vaizdinga ežero pakrantė, plyti du sklypai, kuriuos skiria kelias.
Šeimininkui priklauso apie 800 metrų ežero pakrantės, vienas sklypas driekiasi 4,1 hektaro, kur stovi visi pastatai, o antras – 4,8 hektaro.
Dviejų aukštų rąstiniame name įrengta virtuvė, valgomasis, svetainė, židinys, trys miegamieji, drabužinė, du balkonai.
Prie ežero esančioje sodyboje yra ir pirtis bei medinis kubilas. Kieme pastatyta pavėsinė, kurioje galima ant grotelių čirškinti kepsnius. Įrengta ir vaikų žaidimo aikštelė.
Sodyba parduodama su visais baldais.
Joje būtų galima gyventi ne tik vasarą, bet ir žiemą, nes įrengtas kietojo kuro katilas.
Nuo šios R.Šiškausko sodybos iki Vilniaus centro – tik 70 kilometrų.
Tačiau už sodybos patogumus, gamtos grožį ir puikų susisiekimą su sostine šeimininkas prašo 399 tūkstančių eurų.
Būtų galima tikėtis 5 procentų nuolaidos – taip pažadėjo šią sodybą pardavinėjanti Šiškauskų šeimos draugė Kotryna. Tačiau pasiteiravus apie galimybę plėsti sodybą, atstovė abejojo, ar tokia galimybė būtų, nes rąstinis namas ir du sklypai yra regioninio parko teritorijoje.
„Norite įkurti kaimo turizmo sodybą?“ – teiravosi Kotryna.
„Nuomotume poilsiautojams arba vestuvininkams“, – užsiminiau. Krepšininkui atstovavusi moteris patikino, jog vargu ar pavyktų toks verslas – juk sodyba buvo statyta šeimos reikmėms.
Nekilnojamojo turto pardavėjai teko girdėti, kad Sklėriškės kaimo sodybų šeimininkai arba nuolat gyvena, arba poilsiauja vasarą, o kaimo turizmo verslas šioje vietovėje neplėtojamas dėl regioniniams parkams būdingų apribojimų.
„Geriau pasiaiškinkite, ar prie ežero galėtumėte pastatyti pobūvių salę.
Nuomai tikrai reikėtų daugiau pastatų, o žemės aplinkui yra nemažai. Regioninio parko teritorijos ribos driekiasi iki keliuko, o už jo – didžiausias sklypas“, – pasiūlė Kotryna.
Kodėl Europos, Eurolygos, Lietuvos, Italijos, Graikijos, Rusijos čempionu tapęs R.Šiškauskas norėtų atsisakyti puikiai įrengtos sodybos gamtos prieglobstyje Molėtų rajone?
Ar nėra užslėpta kokių nors sodybos trūkumų, kad savininkas jos trokšta išsižadėti?
Šie klausimai neišmušė iš vėžių krepšininko interesams atstovaujančios Kotrynos: savininkas turi dar vieną sodybą, kitoje vietoje.
Prieš trejus metus profesionalaus krepšininko karjerą baigęs R.Šiškauskas dabar daugiausia rūpinasi savo nekilnojamuoju turtu ir šeima.
5 sezonus Maskvos CSKA žaidęs ir būdamas pačioje šlovės viršūnėje karjerą baigęs krepšininkas iš sporto susikrovė nemenką turtą, todėl dabar gali sau leisti nedirbti jokio darbo.
„Rimtais verslais tikrai neužsiimu“, – santūriai kalbėjo tris sūnus su žmona Edita auginantis R.Šiškauskas.
Vilniuje su šeima gyvenantis iš Kaišiadorių kilęs krepšininkas pasakojo, kad jo dienotvarkė – judri.
Tik pasibaigus mokslo metams šeima gali atsipūsti ir planuoti atostogas, o iki tol jis atžalas vežiojo į mokyklą, vaikų darželį, būrelius.
Tačiau tai, jo įsitikinimu, – tikrasis gyvenimas, palyginti su tuo, koks buvo tuo metu, kai žaidė krepšinį.
Anksčiau R.Šiškauskas sukosi vienodu ritmu: kelionės, viešbučiai, treniruotės, rungtynės.
Dabar jis gali gyventi visavertį šeimos gyvenimą – būti kartu su žmona ir vaikais, kasdien matyti, kaip jie auga, kuo domisi.
„Anuomet buvo egzistavimas, o dabar prasidėjo gyvenimas“, – baigęs karjerą yra sakęs R.Šiškauskas.
Šiuo metu vyras viską planuoja pats, daro ne tai, ką liepia treneriai, o tai, ko nori jis ir jo šeima. Tad supratęs, kad dviejų sodybų šeimai per daug, krepšininkas nutarė vieną jų parduoti. Žinoma, dar pasvarstys, kur norėtų gautus pinigus investuoti.
Toje sodyboje, kurią parduoda, R.Šiškauskas su šeima praleido ne vieną vasarą. Krepšininkas su artimaisiais mėgavosi aktyviu poilsiu – šiltuoju sezonu maudėsi ežere, plaukiojo valtimi, važinėjo dviračiais, žvejojo.
Vyresnieji sūnūs 9-erių Matas ir 6-erių Lukas lankė baseiną, todėl neįsivaizduoja atostogų be maudynių ežere. Abu vyresnėliai mėgsta pažaisti ir krepšinį.
Greičiausiai krepšininko gabumus iš tėvo bus paveldėjęs ir prieš porą metų gimęs trečias sūnus.
Gali būti, kad R.Šiškauskas savo namuose augina naują krepšininkų kartą, kuriai dabar skiria visą savo dėmesį.
Ramūnas Šiškauskas (36 m.) mėgaujasi vasara ne tik Lietuvoje, bet ir užsienyje. Tad dvi sodybas turintis buvęs garsus krepšininkas vieną jų Molėtų rajone, prie Ilmėdo ežero, nutarė parduoti, o pats su šeima neseniai išvyko atostogų svetur.
Krepšininkui priklausanti sodyba nestokoja pirkėjų susidomėjimo. Apie tai rašo „Lietuvos ryto“ priedas „Gyvenimo būdas“.
Vieni jų 167 kvadratinių metrų ploto 2009 metais statytą rąstinį namą apžiūrėjo praėjusį savaitgalį, tačiau yra norinčių po sodybą pasižvalgyti ir šį savaitgalį.
Bet tuo metu savininkas galimų pirkėjų nepasitiktų dėl savo suplanuotų atostogų užsienyje. Vietoj jo po sodybą pavedžiotų tik jos prižiūrėtojas.
Molėtų rajone, Sklėriškės kaime, esančioje R.Šiškausko sodyboje yra į ką akis paganyti – atsiveria vaizdinga ežero pakrantė, plyti du sklypai, kuriuos skiria kelias.
Šeimininkui priklauso apie 800 metrų ežero pakrantės, vienas sklypas driekiasi 4,1 hektaro, kur stovi visi pastatai, o antras – 4,8 hektaro.
Dviejų aukštų rąstiniame name įrengta virtuvė, valgomasis, svetainė, židinys, trys miegamieji, drabužinė, du balkonai.
Prie ežero esančioje sodyboje yra ir pirtis bei medinis kubilas. Kieme pastatyta pavėsinė, kurioje galima ant grotelių čirškinti kepsnius. Įrengta ir vaikų žaidimo aikštelė.
Sodyba parduodama su visais baldais.
Joje būtų galima gyventi ne tik vasarą, bet ir žiemą, nes įrengtas kietojo kuro katilas.
Nuo šios R.Šiškausko sodybos iki Vilniaus centro – tik 70 kilometrų.
Tačiau už sodybos patogumus, gamtos grožį ir puikų susisiekimą su sostine šeimininkas prašo 399 tūkstančių eurų.
Būtų galima tikėtis 5 procentų nuolaidos – taip pažadėjo šią sodybą pardavinėjanti Šiškauskų šeimos draugė Kotryna. Tačiau pasiteiravus apie galimybę plėsti sodybą, atstovė abejojo, ar tokia galimybė būtų, nes rąstinis namas ir du sklypai yra regioninio parko teritorijoje.
„Norite įkurti kaimo turizmo sodybą?“ – teiravosi Kotryna.
„Nuomotume poilsiautojams arba vestuvininkams“, – užsiminiau. Krepšininkui atstovavusi moteris patikino, jog vargu ar pavyktų toks verslas – juk sodyba buvo statyta šeimos reikmėms.
Nekilnojamojo turto pardavėjai teko girdėti, kad Sklėriškės kaimo sodybų šeimininkai arba nuolat gyvena, arba poilsiauja vasarą, o kaimo turizmo verslas šioje vietovėje neplėtojamas dėl regioniniams parkams būdingų apribojimų.
„Geriau pasiaiškinkite, ar prie ežero galėtumėte pastatyti pobūvių salę.
Nuomai tikrai reikėtų daugiau pastatų, o žemės aplinkui yra nemažai. Regioninio parko teritorijos ribos driekiasi iki keliuko, o už jo – didžiausias sklypas“, – pasiūlė Kotryna.
Kodėl Europos, Eurolygos, Lietuvos, Italijos, Graikijos, Rusijos čempionu tapęs R.Šiškauskas norėtų atsisakyti puikiai įrengtos sodybos gamtos prieglobstyje Molėtų rajone?
Ar nėra užslėpta kokių nors sodybos trūkumų, kad savininkas jos trokšta išsižadėti?
Šie klausimai neišmušė iš vėžių krepšininko interesams atstovaujančios Kotrynos: savininkas turi dar vieną sodybą, kitoje vietoje.
Prieš trejus metus profesionalaus krepšininko karjerą baigęs R.Šiškauskas dabar daugiausia rūpinasi savo nekilnojamuoju turtu ir šeima.
5 sezonus Maskvos CSKA žaidęs ir būdamas pačioje šlovės viršūnėje karjerą baigęs krepšininkas iš sporto susikrovė nemenką turtą, todėl dabar gali sau leisti nedirbti jokio darbo.
„Rimtais verslais tikrai neužsiimu“, – santūriai kalbėjo tris sūnus su žmona Edita auginantis R.Šiškauskas.
Vilniuje su šeima gyvenantis iš Kaišiadorių kilęs krepšininkas pasakojo, kad jo dienotvarkė – judri.
Tik pasibaigus mokslo metams šeima gali atsipūsti ir planuoti atostogas, o iki tol jis atžalas vežiojo į mokyklą, vaikų darželį, būrelius.
Tačiau tai, jo įsitikinimu, – tikrasis gyvenimas, palyginti su tuo, koks buvo tuo metu, kai žaidė krepšinį.
Anksčiau R.Šiškauskas sukosi vienodu ritmu: kelionės, viešbučiai, treniruotės, rungtynės.
Dabar jis gali gyventi visavertį šeimos gyvenimą – būti kartu su žmona ir vaikais, kasdien matyti, kaip jie auga, kuo domisi.
„Anuomet buvo egzistavimas, o dabar prasidėjo gyvenimas“, – baigęs karjerą yra sakęs R.Šiškauskas.
Šiuo metu vyras viską planuoja pats, daro ne tai, ką liepia treneriai, o tai, ko nori jis ir jo šeima. Tad supratęs, kad dviejų sodybų šeimai per daug, krepšininkas nutarė vieną jų parduoti. Žinoma, dar pasvarstys, kur norėtų gautus pinigus investuoti.
Toje sodyboje, kurią parduoda, R.Šiškauskas su šeima praleido ne vieną vasarą. Krepšininkas su artimaisiais mėgavosi aktyviu poilsiu – šiltuoju sezonu maudėsi ežere, plaukiojo valtimi, važinėjo dviračiais, žvejojo.
Vyresnieji sūnūs 9-erių Matas ir 6-erių Lukas lankė baseiną, todėl neįsivaizduoja atostogų be maudynių ežere. Abu vyresnėliai mėgsta pažaisti ir krepšinį.
Greičiausiai krepšininko gabumus iš tėvo bus paveldėjęs ir prieš porą metų gimęs trečias sūnus.
Gali būti, kad R.Šiškauskas savo namuose augina naują krepšininkų kartą, kuriai dabar skiria visą savo dėmesį.