Linas Kleiza su žmona Agneta tapo tėvais – šį birželį pora susilaukė pirmagimio. Kad garsaus krepšininko šeima, šiuo metu gyvenanti Italijoje, pagausės, Žmonės.lt rašė birželio pradžioje.
Žmonės.lt birželio 8-ąją pranešė, kad krepšininkas Linas Kleiza netrukus džiaugsis šeimos pagausėjimu ir maloniais tėvystės rūpesčiais. Sportininko žmona Agneta Kleizienė netrukus ir susilaukė kūdikio.
Porai gimė sūnus, rašo lrytas.lt.
Žmonės.lt žiniomis, Agneta buvo apsisprendusi negrįžti gimdyti į gimtinę ir kūdikio susilaukė Italijoje.
Kleizos gyvena gyvena Milane, kur šį sezoną rungtyniavo vienas geriausių šalies krepšininkų. Tačiau Milano „Emporio Armani“ klubo vasarą laukia didžiulės permainos. Jos palies ir L.Kleizą. 24sek.lt šaltiniai Italijoje praneša, kad nėra abejonių, jog 30 metų 203 cm ūgio lietuvis pakeis komandą.
TAIP PAT SKAITYKITE: Slaptos Lino Kleizos ir Agnetos Karalevičiūtės vestuvės apsaugos apsupty: svečiai į Šešuolėlių dvarą atvyko ir „Maserati“, ir sraigtasparniu