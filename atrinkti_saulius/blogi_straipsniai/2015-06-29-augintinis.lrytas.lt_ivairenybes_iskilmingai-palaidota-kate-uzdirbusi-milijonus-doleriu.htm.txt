Sekmadienį Japonijoje iškilmingai palaidota garsioji katė Tama, „dirbusi“ geležinkelio stoties Vakajamos prefektūroje viršininke, praneša „The Associated Press“.
Per laidotuvių apeigas, vykusias pagal šintoizmo kanonus, katei buvo suteiktas dievybės statusas.
Geležinkelio bendrovės „Wakayama Electric Railway“ prezidentas Micunobu Kodzima (Mitsunobu Kojima) padėkojo Tamai už darbą ir pažadėjo, kad liepos mėnesį jai bus pastatytas paminklas.
M. Kodzima papasakojo, kad aplankė katę ligoninėje priešpaskutinę jos gyvenimo dieną. Anot jo, Tama nubudo, pažvelgė jam į akis ir ištiesė į jį letenėles, tarsi mėgindama apkabinti. Bendrovės vadovas palinkėjęs gyvūnui kuo greičiau pasveikti, kad jie kartu galėtų atšvęsti jo tarnybos dešimtmetį. Katė jam atsakiusi: „Miau“.
Į geležinkelio stoties viršininkės postą paskirta nauja katė vardu Nitama. 16 metų amžiaus katė Tama nugaišo birželio 26 d. Visuotine numylėtine ji tapo po to, kai 2007 metais bendrovė „Wakayama Electric Railway“ paskyrė Tamą Kišio geležinkelio stoties viršininke. Nuo to laiko Kišigavos geležinkelio linijos keleivių skaičius išaugo, didelę paklausą turėjo Tamos nuotraukos ir kiti teminiai suvenyrai.
Sekmadienį Japonijoje iškilmingai palaidota garsioji katė Tama, „dirbusi“ geležinkelio stoties Vakajamos prefektūroje viršininke, praneša „The Associated Press“.
Per laidotuvių apeigas, vykusias pagal šintoizmo kanonus, katei buvo suteiktas dievybės statusas.
Geležinkelio bendrovės „Wakayama Electric Railway“ prezidentas Micunobu Kodzima (Mitsunobu Kojima) padėkojo Tamai už darbą ir pažadėjo, kad liepos mėnesį jai bus pastatytas paminklas.
M. Kodzima papasakojo, kad aplankė katę ligoninėje priešpaskutinę jos gyvenimo dieną. Anot jo, Tama nubudo, pažvelgė jam į akis ir ištiesė į jį letenėles, tarsi mėgindama apkabinti. Bendrovės vadovas palinkėjęs gyvūnui kuo greičiau pasveikti, kad jie kartu galėtų atšvęsti jo tarnybos dešimtmetį. Katė jam atsakiusi: „Miau“.
Į geležinkelio stoties viršininkės postą paskirta nauja katė vardu Nitama. 16 metų amžiaus katė Tama nugaišo birželio 26 d. Visuotine numylėtine ji tapo po to, kai 2007 metais bendrovė „Wakayama Electric Railway“ paskyrė Tamą Kišio geležinkelio stoties viršininke. Nuo to laiko Kišigavos geležinkelio linijos keleivių skaičius išaugo, didelę paklausą turėjo Tamos nuotraukos ir kiti teminiai suvenyrai.