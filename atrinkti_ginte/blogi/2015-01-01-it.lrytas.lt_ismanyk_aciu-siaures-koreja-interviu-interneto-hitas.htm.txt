Interneto lyg velnias kryžiaus bijančios kino studijos iki šiol filmus skaitmeniniu formatu slėpė po devyniais užraktais, kol šie buvo rodomi kino teatruose. Skandalingoji komedija „Interviu“ tarpo pirmuoju didelio biudžeto filmu, kurio vieša premjera įvyko vienu metu ir kino teatruose, ir internete. Šis eksperimentas gali paskatinti filmų kūrėjus liberaliau žiūrėti į virtualią erdvę.
Dėl programišių atakos ir grasinimų vykdyti teroristinius aktus kino teatruose, „Sony“ buvo nusprendusi atšaukti „Interviu“ premjerą. Tačiau netrukus filmo kūrėjai nusprendė jį parodyti – ne tik kino teatruose, bet dar ir internete.
Filmas keliose interneto tarnybose buvo paviešintas gruodžio 24 dieną, o jau netrukus jį buvo galima rasti praktiškai visose failų dalinimosi tarnybose. Ir nors „Interviu“ praėjusią savaitę tapo aktyviausiai interneto piratų siunčiamu filmu, tai nesutrukdė jo kūrėjams vos per keturias dienas uždirbti daugiau nei 15 mln. dolerių.
Ironiška, tačiau Šiaurės Korėją užrūstinusi komedija apie tariamą JAV žvalgybos planą nužudyti Kim Jong-uną dėl kilusio ažiotažo sulaukė tik dar daugiau dėmesio. Ir nors žiūrovams jis nepaliko didelio įspūdžio, internautai ironiškai dėkojo Šiaurės Korėjos lyderiui už tai, kad surengė pirmą Holivudo premjerą internete.
Kas iš tiesų įvykdė kibernetinę ataką prieš „Sony“, tebėra neaišku. Pagrindine įtariamąja lieka Šiaurės Korėja, nors netyla svarstymai, kad prie įsilaužimo galėjo prisidėti Rusija ar net Kinija.
Sklando ir kitokios sąmokslo teorijos, pavyzdžiui, kad visa tai tebuvo „Sony“ suplanuoti viešųjų ryšių triukai, kuriais siekta didinti filmo žinomumą. Jei tai būtų tiesa, šią „akciją“ būtų galima vadinti didžiausia viešųjų ryšių nesėkme. Pirma, vien įsilaužimo faktas pakenkė „Sony“ įvaizdžiui, o dar daugiau žalos padarė programišių paviešinta konfidenciali informacija – būsimų filmų scenarijai, privatūs el. laiškai, aktoriams mokami atlyginimai ir kt.
Ir finansine prasme tai labiau primena šūvį sau į koją: filmo pastatymas kainavo per 100 mln. dolerių – „Sony“ pasiseks, jei internautai atpirks bent šiuos kaštus. O kur dar įsilaužėlių padaryta žala ir kompanijai gresiantys ieškiniai...
Galiausiai, ar daug slaptų viešųjų ryšių akcijų yra sukritikavęs JAV prezidentas Barackas Obama?
Interneto lyg velnias kryžiaus bijančios kino studijos iki šiol filmus skaitmeniniu formatu slėpė po devyniais užraktais, kol šie buvo rodomi kino teatruose. Skandalingoji komedija „Interviu“ tarpo pirmuoju didelio biudžeto filmu, kurio vieša premjera įvyko vienu metu ir kino teatruose, ir internete. Šis eksperimentas gali paskatinti filmų kūrėjus liberaliau žiūrėti į virtualią erdvę.
Dėl programišių atakos ir grasinimų vykdyti teroristinius aktus kino teatruose, „Sony“ buvo nusprendusi atšaukti „Interviu“ premjerą. Tačiau netrukus filmo kūrėjai nusprendė jį parodyti – ne tik kino teatruose, bet dar ir internete.
Filmas keliose interneto tarnybose buvo paviešintas gruodžio 24 dieną, o jau netrukus jį buvo galima rasti praktiškai visose failų dalinimosi tarnybose. Ir nors „Interviu“ praėjusią savaitę tapo aktyviausiai interneto piratų siunčiamu filmu, tai nesutrukdė jo kūrėjams vos per keturias dienas uždirbti daugiau nei 15 mln. dolerių.
Ironiška, tačiau Šiaurės Korėją užrūstinusi komedija apie tariamą JAV žvalgybos planą nužudyti Kim Jong-uną dėl kilusio ažiotažo sulaukė tik dar daugiau dėmesio. Ir nors žiūrovams jis nepaliko didelio įspūdžio, internautai ironiškai dėkojo Šiaurės Korėjos lyderiui už tai, kad surengė pirmą Holivudo premjerą internete.
Kas iš tiesų įvykdė kibernetinę ataką prieš „Sony“, tebėra neaišku. Pagrindine įtariamąja lieka Šiaurės Korėja, nors netyla svarstymai, kad prie įsilaužimo galėjo prisidėti Rusija ar net Kinija.
Sklando ir kitokios sąmokslo teorijos, pavyzdžiui, kad visa tai tebuvo „Sony“ suplanuoti viešųjų ryšių triukai, kuriais siekta didinti filmo žinomumą. Jei tai būtų tiesa, šią „akciją“ būtų galima vadinti didžiausia viešųjų ryšių nesėkme. Pirma, vien įsilaužimo faktas pakenkė „Sony“ įvaizdžiui, o dar daugiau žalos padarė programišių paviešinta konfidenciali informacija – būsimų filmų scenarijai, privatūs el. laiškai, aktoriams mokami atlyginimai ir kt.
Ir finansine prasme tai labiau primena šūvį sau į koją: filmo pastatymas kainavo per 100 mln. dolerių – „Sony“ pasiseks, jei internautai atpirks bent šiuos kaštus. O kur dar įsilaužėlių padaryta žala ir kompanijai gresiantys ieškiniai...
Galiausiai, ar daug slaptų viešųjų ryšių akcijų yra sukritikavęs JAV prezidentas Barackas Obama?