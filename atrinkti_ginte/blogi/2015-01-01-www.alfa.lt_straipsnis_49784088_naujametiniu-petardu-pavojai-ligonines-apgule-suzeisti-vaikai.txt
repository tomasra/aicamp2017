Nuo naujametinių petardų Lietuvoje nukentėjo keliolika vaikų ir jaunuolių. Policijos departamentas ketvirtadienį pranešė, kad medikų pagalbos prireikė vienuolikai nepilnamečių ir vienam devyniolikmečiui.
Dauguma vaikų patyrė akių ir rankų traumas.
Jauniausias iš nukentėjusiųjų šešiametis berniukas akių traumą patyrė Kauno rajono akademijos miestelyje prie namų sprogdinant petardas. Į ligoninę jis atvežtas apie pusę dviejų nakties.
Kiti nelaimingi atsitikimai įvyko Vilniuje, Panevėžyje, Trakuose, Lentvaryje, Kėdainiuose, taip pat mažesniuose miesteliuose Vilniaus ir Ukmergės rajonuose.