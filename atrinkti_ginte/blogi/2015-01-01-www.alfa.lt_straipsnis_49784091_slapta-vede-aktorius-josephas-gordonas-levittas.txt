Josephas Gordonas-Levittas 2015-uosius pradeda kaip jaunavedys – aktorius slapta vedė draugę Tashą McCauley.
Pora susituokė savo namuose Los Andžele gruodžio 20 dieną, praneša People.com.
33 metų „Donžuano“ žvaigždė garsėja tuo, kad itin saugo asmeninio gyvenimo privatumą. 2013-ųjų rugsėjį jis tik pirmą kartą atskleidė, kad jo gyvenime yra ypatingas žmogus.
„Turiu merginą, bet esu linkęs iš tikrųjų nelabai mėgti kalbėti apie tai viešai“, – tuomet sakė J. Gordonas-Levittas, kuris nesutiko atskleisti draugės vardo.
„Mergina, su kuria esu, ...tikrai nenori būti to dalis“, – sakė jis.
Tai pirmoji santuoka J. Gordonui-Levittui. T. McCauley yra NASA įsikūrusios robotų technikos kompanijos „Fellow Robots“ įkūrėja ir vadovė.
Anksčiau aktorius susitikinėjo su aktore Larisa Oleynik  ir Alexandra Hulme.