Vėlų šeštadienio vakarą, susumavimus balsavimų rezultatus, paaiškėjo, kad nacionalinės „Eurovizijos“ atrankos projektas tęsis be atlikėjo Tomo Juodsnukio. Tačiau pats dainininkas, namuose pamatęs komisijos ir žiūrovų verdiktą, savo socialinio tinklo paskyroje kirto ne menkai: „Dėjau ir buvau dėjęs ant tos „Eurovizijos“!
T.Juodsnukis dėkojo savo draugams ir gerbėjams už palaikymą ir pasidžiaugė radęs daug naujų žmonių, kuriems patiko.
„Jei atvirai? ..DĖJAU IR BUVAU DĖJĘS ant tos „Eurovizijos“ ir visų purvinų ir durnų dalykų, taisyklių... sutarčių nepasirašiau, viskas baigėsi, galiu kalbėt. Nepaklusau taisyklėms, sakiau, ką galvoju, atėmė ir pakeitė dainą... ar taip galima?
Dabar nebesvarbu – pralaimėjau, reiškia negalima. Aš neiškritau – mane išmetė“, – rašė dainininkas ir kandžiai pridūrė, kad „Eurovizijos“ atranka šeštadienio vakarą jam buvo nesvarbi – tuo metu jis virtuvėje virė bulves su dešrelėmis.
„Gyvenimas tęsiasi. Mes dar susitiksime, jei neisiu dirbti buhalteriu. Gal gana dainuot? Bendrai apie viską – Sex, drugs and Rock & Roll“, savo įrašą baigė atlikėjas, socialiniame tinkle sulaukęs palaikymo.
„Tadai, tu buvai šaunuolis! Sėkmės tau didžiausios“ – kolegą gyrė Neringa Šiaudikytė.
Palaikymą jam išreiškė ir atlikėjas Edgaras Lubys.