Dainininkė Lana Del Rey (29 m.) ir jos mylimasis italų mados fotografas Francesco Carrozzini (32 m.) Naujuosius pasitiko egzotiškoje Šv. Bartolomėjaus saloje.
Iš karto po Kalėdų porelė išvyko atostogų į garsenybių pamėgtą Šv. Bartolomėjaus salą, kuri vadinama rojumi žemėje. Čia Naujuosius sutiko ir supermodelis Heidi Klum su mylimuoju Vito Schnabeliu, ir aktorė Salma Hayek su šeima bei nemažai kitų garsenybių.
Laną Del Rey ir jos širdies draugą paparacai kelias dienas iš eilės užfiksavo besimėgaujančius paplūdimiu ir vienas kito draugija: ant šilto smėlio pakritusi porelė klausėsi muzikos, skaitė knygas, maudėsi jūroje ir negailėjo vienas kitam bučinių bei meilių prisilietimų.