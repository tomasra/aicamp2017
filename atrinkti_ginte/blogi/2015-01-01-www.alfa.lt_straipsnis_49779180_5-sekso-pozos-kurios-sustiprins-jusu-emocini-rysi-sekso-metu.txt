Sąmoningai stengdamiesi paįvairinti savo lytinius santykius išvengsite rutinos ir sustiprinsite dvasinį ryšį.
Moteris viršuje
Tik vyras, priešingai nei įprasta, turėtų ne gulėti, o sėdėti, kad jūsų žvilgsniai susitiktų ir jaustumėte vienas kitą visu savo kūnu. Tokia poza suteikia galimybę bučiuotis, liesti vienas kitą, apsikabinti ir prisiglausti. Vyras gali džiaugtis jūsų kūnu, liesti spenelius, o tai skatina meilės hormono oksitocino išsiskyrimą. Moteris turi nevaržomą judesių laisvę: ratu, kad būtų stimuliuojamos visos makšties sienelės, pirmyn ir atgal, kad būtų sužadinamas klitoris, arba aukštyn ir žemyn, jei moterį jaudina gilus įsiskverbimas.
Šaukšto poza
Seksuali, miela ir kartu labai nepadori poza, kuri leidžia stimuliuoti moters G tašką, o taip gulėdami jausite vienas kitą visu kūnu, todėl tai sukurs jaukumo ir artumo jausmą. Vyras turi atsigulti moteriai už nugaros, o moteris pakelti savo kairę koją ir padėti ją šiek tiek už nugaros. Šioje pozoje vyras turi visišką laisvę, nes jis gali liesti jūsų kūną, plaukus ar tiesiog laikyti ranką ant klubų. Jis gali masažuoti moters nugarą, liesti pečius ir kaklą, be to, ši poza suteikia galimybę bučiuoti vienas kitą ir kartu būti labai arti.
Atbulo šaukšto poza
Tai turbūt pati artimiausia sekso poza, kai vyras ir moteris guli atsisukę vienas į kitą. Tai užtikrina gilų įsiskverbimą, intymumą ir akių kontaktą, kuris pojūčius tik sustiprina. Taip mylėdamiesi galėsite glamonėti vienas kito skruostus, bučiuoti kaklą ir liesti plaukus, moterims tai ypač sustiprina sekso metu patiriamą malonumą.
Poza, kai moteris guli ant pilvo
Vyras tuomet yra moteriai už nugaros, todėl gali kontroliuoti judesių dažnumą ir greitį, o moteris – atsipalaiduoti ir mėgautis seksu. Vyras gali mėgautis vaizdu ir liesti moters kūną. Norintiems išbandyti kai ką įdomesnio – moteris turėtų išlenkti nugarą ir pakelti klubus, kad būtų lengviau, po pilvu galima pasidėti mažą pagalvėlę. Jei moteris nepatiria vaginalinio orgazmo, vyras sekso metu gali stimuliuoti moters klitorį ranka arba vibratoriumi.
Misionieriaus poza
Nors daugeliui tai atrodo nuobodi sekso poza, ji ne veltui yra vadinama klasikine. Taip mylintis abiejų partnerių rankos yra laisvos, todėl jie gali vienas kitą liesti, palaikyti akių kontaktą, o vyras gali kontroliuoti judesių greitį ir įsiskverbimų gylį. Paįvairinimui moteris gali pakelti vieną koją aukštyn arba pritraukti abu kelius prie krūtinės, tuomet vyro penis stimuliuos moters klitorį.