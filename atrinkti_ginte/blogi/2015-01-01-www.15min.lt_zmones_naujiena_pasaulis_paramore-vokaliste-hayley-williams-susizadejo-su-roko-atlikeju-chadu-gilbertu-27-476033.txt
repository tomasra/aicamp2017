Roko grupės „Paramore“ vokalistė Hayley Williams susižadėjo su savo vaikinu – roko atlikėju Chadu Gilbertu.
Dainininkė šią žinią paskelbė sutikusi Naujuosius metus: socialiniame tinkle „Twitter“ ji paskelbė vestuvinius drabužius vilkinčios poros šaržą su užrašu „Tuokiamės“.
Ch.Gilbertas, grupės „New Found Glory“ gitaristas, pasipiršo H.Williams per Kalėdas.
Vėliau H.Williams buvo apipilta kitų žvaigždžių sveikinimais – tarp kurių buvo ir popmuzikos atlikėjų Taylor Swift  ir Katy Perry.
H.Williams rašė: „Negaliu suspėti perskaityti visų mielų tekstų, elektroninių laiškų, „Twitter“ žinučių. Labai ačiū jums visiems! Mes beprotiškai džiaugiamės! Pasimatysime su jumis visais 2015-aisiais.“
Ch.Gilbertas ir H.Williams yra pora nuo 2008 metų.