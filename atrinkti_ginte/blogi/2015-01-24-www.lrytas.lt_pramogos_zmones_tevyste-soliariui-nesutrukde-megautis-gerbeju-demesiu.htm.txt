Penktadienį didžiausiame Vilniaus naktiniame klube „Grand Club Lietuva“savo koncertą surengė Algimantas Minalga, geriau žinomas Soliario vardu. Ir nors atlikėjas neseniai tapo tėvu, tai, panašu, ne tik nesumažino jo gerbėjų skaičiaus, bet netgi priešingai – pirmose eilėse prie scenos savo vietų niekam neužleido dailiosios lyties atstovės.
Dainininko gerbėjos kartu su Soliariu dainavo populiariausias atlikėjo dainas, tarp kurių skambėjo ir keli grupės SEL kūriniai. Tuo tarpu visiems klubo lankytojams koncerto metu Soliaris perdavė linkėjimus iš šiuo metu ne Lietuvoje esančio gero jo draugo Egidijaus Dragūno.
Po savo pasirodymo Soliaris neskubėjo į namus – vyras linksmybes klube tęsė toliau draugų apsuptyje.