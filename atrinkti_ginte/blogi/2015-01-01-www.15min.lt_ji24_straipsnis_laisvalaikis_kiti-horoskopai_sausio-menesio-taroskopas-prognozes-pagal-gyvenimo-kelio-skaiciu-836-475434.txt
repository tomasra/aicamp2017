„Bendras 2015 metų numerologinis skaičius yra 8, simbolizuojantis atsakomybę, karmą, valios stiprybę ir organizuotumą. O numerologinis sausio mėnesio skaičius yra 9, šį skaičių taro kaladėje atitinka Atsiskyrėlio korta“, – tikina tarologė Lina Balsė. Portalas Ji24.lt pateikia jos sudarytą šio mėnesio taroskopą.
Pradedant „aštuntuosius“ metus nuo skaičiumi 9 simbolizuojamo mėnesio, būtų naudinga bent trumpam stabtelėti ir įsigilinti į save, rasti savo tikruosius motyvus, suprasti savo jausmus ir poreikius, kad mūsų elgesys būtų maksimaliai sąmoningas ir atsakingas.
Įsigilinę į save, apmąstę savo praeitį ir įgytą patirtį, įgysime daugiau išminties ir apsaugosime save nuo klaidų kartojimo.
Atsiskyrėlio simbolizuojamas sausio mėnuo bus laikas ramybei, susikaupimui, įsigilinimui į save, akiračio plėtimui ir tobulėjimui. Kas pasiners į apmąstymus – bus apdovanoti giliomis įžvalgomis, kas susitelks į studijas – pasieks didelės pažangos, kas susitelks į dvasines praktikas – patirs jų teikiamą pilnatvę.
Aktyviam bendravimui, santykiams sausio mėnuo nelabai palankus, išimtis būtų tik mokytojo-mokinio santykiai, nes Atsiskyrėlis iškėlęs žibintą rodo kitiems kelią, dalijasi savo išmintimi. Jei jums reikia pagalbos – ieškokite mokytojo ir prašykite patarimo. Vienokiu ar kitokiu būdu jums bus nurodytas kelias.
Taip pat ir patys šį mėnesį turime pareigą pasidalyti savo patirtimi su kitais. Mes visi vienu metu esame ir mokiniai, ir mokytojai. Mes mokomės iš tų, kurie turi daugiau patirties, ir dalijamės savo žiniomis su tais, kurie prašo mūsų pagalbos, kam mes galime padėti. Mokyti kitus yra mūsų pačių mokymosi proceso dalis. Tiesa, patarimų galite gauti ar patys duoti ir neprašytų – noras dalytis savo išmintimi bei nurodyti kitiems teisingą kelią šį mėnesį gali būti labai stiprus pas visus.
Dar viena Atsiskyrėlio reikšmė yra pabaiga, užbaigimas. Kaip paskutinis skaičius vienaženklių skaičių sekoje, 9 rodo etapą, kuomet sudėliojame paskutinis taškus. Tačiau metus paprastai pradedame mąstydami apie naujus planus ir kryptis.
Sausio mėnesį aktualiausios Atsiskyrėlio kortos reikšmės ir pamokos yra šios:
Kiekvienas mūsų, eidami skirtingu gyvenimo keliu ir turėdami savas pamokas, kiek tikslesnę mėnesio prognozę rasime išsiskaičiavę pirmais devintais pagal gyvenimo kelio skaičių. Kiekvienam skaičiui toliau rasite atskirą sausio mėnesio prognozę, kuri papildys mėnesio kortos pamoką, skirtą mums visiems.
Užsirašykite savo gimimo datą tokiu formatu – metai, mėnuo, diena, t.y. 1983 05 03. Dabar sudėkite visus skaitmenis: 1+9+5+3+0+8+0+9=35. Gautą dviženklį ar triženklį skaičių sudėkite vėl: 3+5=8. Ir jei reikia dar kartelį, kol gausite vienaženklį skaičių.
Suskaičiavome, kad visų gimusių 1953 metų rugpjūčio 9 dieną žmonių gyvenimo kelio skaičius yra 8. Dabar galite skaityti savo ar artimo žmogaus gyvenimo kelio skaičiui skirtą mėnesio taroskopą.
Gyvenimo kelio skaičius 1. Jūsų mėnesio korta – Kardų Riteris
Šį mėnesį kažkas ateis arba išeis iš jūsų gyvenimo, arba jūs patys galite strimgalviais lėkti į priekį tuo pačiu kažką palikdamas visam laikui. Būsite drąsūs ir ryžtingi, net sudėtingose situacijose netylėsite matydami neteisybę.
Mėnuo bus kupinas judėjimo ir veiklos, galimos ir problemos, kurios reikalaus greito sprendimo. Pasikliaukite savo teisingumo jausmu ir įžvalga, tačiau pasistenkite per skubėjimą neužgauti kitų žmonių jausmų.
Gyvenimo kelio skaičius 2. Jūsų mėnesio korta – Skeptrų 8
Ši korta jums žada gyvenimo tempo pagreitėjimą. Baigėsi delsimo ir laukimo periodas, reikalai sparčiai pajudės į priekį. Šį mėnesį galite keliauti ar sulaukti svarbių žinių, bus daugiau nei įprasta bendravimo – tiek asmeniškai, tiek telefonu ir internetu.
Laikas ir aplinkybės palankios iniciatyvai bei ryžtingiems veiksmams ir žada sėkmę. Tiesa, veikti svarbu apgalvotai, o ne beatodairiškai ir nesivelti į konfliktus. Šį mėnesį turėsite daug energijos ir galite daug nuveikti bei pasiekti, bet tik jei šią energiją naudosite atsakingai.
Gyvenimo kelio skaičius 3. Jūsų mėnesio korta – Kardų 4
Sausio mėnuo jums bus ramus laikas. Galbūt tiesiog atėjo toks etapas, kai galite stabtelėti ir pamąstyti, kur buvote, kur einate, kokie jūsų tikslai bei galimybės. O gal jums desperatiškai reikia poilsio ir jei nepristabdysite gyvenimo tempo ir nepailsėsite, gyvenimas pats jus sustabdys parversdamas ant menčių – galite apsirgti ir būti priversti pagulėti, galbūt net ligoninėje.
Jei sugebėsite rasti proto ramybę, naujos idėjos ir sprendimai patys ateis pas jus, svarbu nebūti pernelyg prisirišusiems prie savo įsitikinimų ir mąstymo įpročių.
Gyvenimo kelio skaičius 4. Jūsų mėnesio korta – Skeptrų 10
Elgsitės garbingai ir pareigingai, neišsisukinėsite nuo darbo, tačiau prisiimtas pareigų kiekis gali imti varginti. Sėkmė ateina su tam tikra kaina – stipriai išaugus verslui, galite nebepajėgti visko daryti ir valdyti patys. Nebeliks laiko tai veiklai, kuri jums teikė malonumą, vietoje to imsitės „svarbesnių“ užduočių.
Socialinis ir asmeninis gyvenimas labai nukentės, nes dėl didelio darbo krūvio tiesiog neliks laiko niekam kitam. Gali kamuoti nugaros ir pečių įtampa ar skausmas, atrodys, jog tempiate ant savo pečių viso pasaulio naštą, bet būkime sąžiningi – jūs patys ją užsidėjote ir patys galėtumėte ją nusiimti.
Gyvenimo kelio skaičius 5. Jūsų mėnesio korta – Monetų 9
Mėgausitės užtarnauta sėkme bei gerove, galėsite pasilepinti kokybiškais daiktais ir turiningai praleisti laiką. Korta simbolizuoja atlygį, tačiau kartais jis ateina ir iš netikėtų šaltinių – galite gauti premiją, dovaną, palikimą, stambų laimėjimą, alimentus po skyrybų ar draudimo kompensaciją.
Būsite populiarūs ir gerai leisite laiką, tačiau maloniu gyvenimo būdu mėgausitės dažniausiai vieni.
Gyvenimo kelio skaičius 6. Jūsų mėnesio korta – Skeptrų Tūzas
Sausio mėnesio korta yra įkvėpimo, naujos pradžios ir energijos korta. Galite pradėti naują projektą ar karjerą, su entuziazmu imtis naujos veiklos. Galite pasikliauti savo intuicija ir drąsiai rodyti iniciatyvą, siekti permainų ar inovacijų, jūs padėsite pagrindą ateities sėkmei.
Korta yra vyriškos energijos, pajėgumo ir vaisingumo simbolis, tad laikas palankus pasėti naujai sėklai visomis prasmėmis – galite pradėti vaikelį.
Gyvenimo kelio skaičius 7. Jūsų mėnesio korta – Kardų 9
Blogi sapnai ir negeros nuojautos. Jausite didelį stresą ir labai nerimausite dėl to, kas vyksta aplink. Net jei nutiko kažkas išties negero, jei teko patirti traumą, netektį ar nusivylimą, toliau kančios būsenoje laiko jau ne tas įvykis, o jūsų pačių lyg užstrigusi plokštelė apie tą įvykį besisukančios mintys ir užsisklendimas savyje. Tai žiaurumas savo atžvilgiu šitaip save kankinti.
Tokioje situacijoje vienintelė išeitis yra priimti skausmą, susitaikyti su tuo, kas nutiko, išgyventi tai ir leisti iš kančios gimti gilesnei užuojautai, išminčiai ir naujam gyvenimo etapui. O jei nieko realaus nenutiko, tiesiog leidote įsisiūbuoti baimėms ar pernelyg įsijautėte į kitų problemas, tiesiog paleiskite tai. Savo išgyvenimais jūs siunčiate energiją tam įvykiui, kurio bijote, ir didinate jo tikimybę. Verčiau susitelkite į pozityvias mintis, į savo viltis ir lūkesčius ir siųskite energiją jų realizacijai.
Gyvenimo kelio skaičius 8. Jūsų mėnesio korta – Bokštas
Įprasto gyvenimo būdo ir rutinos griuvimas, nelaukti netikėtumai ir permainos. Tai griovimo korta ir tai, ką laikėte tvirtu, stabiliu bei patikimu gali netikėtai sugriūti ar pasikeisti – santykiai, darbas, namai, statusas, sveikata ar net keli dalykai vienu metu.
Taip pat galimi nelaimingi atsitikimai, traumos ir netektys ar tiesiog didelis išgąstis, jei nelaimės paskutinę minutę pavyks išvengti ar bent sušvelninti pasekmes. Šiuo periodu jums reikia vidinio nuolankumo priimti aukštesnių jėgų siunčiamus išbandymus ir tikėjimo bei vilties.
Gyvenimo kelio skaičius 9. Jūsų mėnesio korta – Kardų 2
Jums pavyks pasiekti trapią pusiausvyrą ir taiką įtemptuose santykiuose ar situacijoje ir gausite šiek tiek laiko susigaudyti savo mintyse ir jausmuose. Galite jausti vidinį konfliktą tarp proto ir širdies, kuris kliudys priimti bet kokį sprendimą.
Diplomatija ir gebėjimas pažvelgti į situaciją iš abiejų pusių padės net tuomet, kai teks bendrauti ar dirbti su žmogumi, kurio nuomonė ar tikslai radikaliai priešingi nei jūsų. Kartais tiesiog teks sutarti, jog nesutariate ir palikti tą temą, nes nė viena pusė nebus pasirengusi keisti nuomonės ir neturės tinkamų argumentų įtikinti kitai.
Šaltinis – taroskopai.lt