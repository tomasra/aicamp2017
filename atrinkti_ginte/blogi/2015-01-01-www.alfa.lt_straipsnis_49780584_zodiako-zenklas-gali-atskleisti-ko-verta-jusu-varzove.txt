Astrologija gali padėti išspręsti nemažai sudėtingų klausimų. Jeigu jūsų horizonte atsirado varžovė, taip pat galima kreiptis pagalbos į astrologus. Nuo to, koks konkurentės Zodiako ženklas, priklausys ne tik jos elgsena, bet ir ketinimų rimtumas.
Prieš pradėdamos panikuoti ar per anksti kelti skandalus, verčiau pasistenkite sužinoti į jūsų brangiausiąjį nusitaikiusios būtybės gimtadienio datą. Tada galėsite suprasti, kas ji per žmogus, ar verta jos bijoti ir kokie jos galimi planai.
Oro stichijos varžovės
Oro stichijos atstovės gali bandyti nusivilioti svetimą vyrą tik dėl savo asmeninių nesėkmių meilės fronte. Oro moterys labai dažnai patiria nusivylimų, nes apdovanoja į akį kritusius vyrus nerealiomis savybėmis, kurios tikrovėje nepasitvirtina.
Jeigu jūsų varžovė priklauso Dvynių ženklui, tai neverta smarkiai jaudintis, nes tokia moteris rimtai į savo santykius nežiūri. Ji nesugebės ilgai išlikti pastovi. Užuot stojusi į kovą su jumis, ji verčiau susiras naują išrinktąjį. Jeigu jūsų mylimasis atkreipė dėmesį į tokią moterį, tai ji veikiausiai užkalbėjo jį ir įsiviliojo į savo tinklą kaip Sirena. Nesijaudinkite, jos spaudimo jėga greit nusilps.
Svarstyklės būna diplomatiškos varžovės ir pasižymi gera intuicija, todėl jos gali būti pavojingesnės. Tokia moteris ims regzti intrigas. Tiesiai pasikalbėti su ja nepavyks. Svarstyklės negali pakęsti pretenzijų ir atviro puolimo. Jei norite atsikratyti tokios varžovės, priremkite ją prie sienos, ir ji išnyks pati, pasiryžusi susirasti kitą laisvesnį vyrą.
Vandenio ženklo varžovės labai retai išardo svetimus santykius. Tokia moteris gali pasinaudoti jūsų išrinktuoju kaip draugu, bet žengti toliau ir sąmoningai stengtis jus išskirti nebandys. Jai to ir nereikia, nes ji ir taip nestokoja priešingos lyties atstovų dėmesio ir turi daug gerbėjų.
Ugnies stichijos varžovės
Moterys, priklausančios vienam iš Ugnies stichijos ženklų, pirmiausia siekia būti nepriklausomos.
Avino ženklo varžovė išsiskirs grubumu ir pasitikėjimu savimi. Tokia moteris bus labai aktyvi, elgsis kaip tikra medžiotoja. Jeigu jai patiko jūsų brangusis, ji padarys viską, kas tik įmanoma, kad jį gautų. Kaip elgtis, kad ištrauktumėte savo partnerį iš šios amazonės gniaužtų? Išveskite ją iš kantrybės. Tokia moteris įniršusi virsta atgrasia, neišauklėta skandalų kėlėja, nė kiek nekontroliuojančia savo žodžių ir veiksmų. Kai jūsų vyras išvys jos tikrąjį veidą, veikiausiai pats užsimanys nutraukti su ja santykius.
Šaulio ženklo konkurentė bus viską šaltai pasverianti ir apskaičiuojanti būtybė. Ji visada pasirengusi užjausti vyrą, išklausyti jo skundus, suprasti jį, palaikyti, stoti į jo pusę. Tai labai patinka vyrams. Negalima pasakyti, kad ji pati kabinasi jam ant kaklo. Toks sumanus jos elgesys priverčia vyrą patį jos siekti. Tačiau ši moteris turi vieną didelį minusą: ji nori nuolat viską ir visus kontroliuoti, taip pat ir išrinktąjį. Norėdamos ją įveikti, elkitės atvirkščiai, nesiaiškinkite, kur ir su kuo jis buvo, liaukitės įtarinėti. Vyras greitai pastebės skirtumą.
Vandens stichijos varžovės
Jeigu jūsų varžovė priklauso Vandens stichijos ženklui, verta susirūpinti. Tokios moterys būna jausmingos ir paslaptingos, romantiškos ir seksualios.
Vėžio ženklo varžovė – tai tikras įsikūnijęs angelas. Ji elgiasi kukliai ir atrodo lengvai pažeidžiama, todėl vyras šalia jos greitai pasijunta didvyriu ir globėju. Ir tai jam patinka, ypač jeigu jūs esate stipri nepriklausoma moteris.