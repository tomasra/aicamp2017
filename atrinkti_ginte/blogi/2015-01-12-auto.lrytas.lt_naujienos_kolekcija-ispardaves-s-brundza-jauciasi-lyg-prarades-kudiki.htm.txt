Žinomas lenktynininkas, Seimo narys Stasys Brundza atsisveikino su tris dešimtmečius kaupta automobilių kolekcija.
Savaitgalį 67 metų metų amžiaus kolekcionieriaus automobiliai buvo išparduoti Mastrichte, Nyderlanduose, vykusiame „Coys“ aukcione.
Iš siūlytų 89 automobilių neparduoti liko tik keliolika. Pasak S.Brundzos, potencialūs pirkėjai nepasiūlė jį tenkinančios sumos.
„Parduoti pusdykiui nesinori. Jei pats pirkau automobilį brangiau, o siūlo per pusę mažiau, tai kam man parduoti“, - svarstė pašnekovas.
Tarp neparduotų automobilių – vienas iš seniausių ir vertingiausių kolekcijos eksponatų 1929-ųjų „Cadillac 341-A Fleetwood“, dar keletas „Cadillac“ bei išskirtine istorija pasižymintis 1984-ųjų „Daimler DS420 Limousine“, su kuriuo per vizitus Vokietijoje buvo vežiojama Didžiosios Britanijos karalienė Elisabeth I, princesė Diana ir tuometinė D.Britanijos ministrė pirmininkė Margaret Thatcher.
Aukciono rengėjai skelbė, kad parduodamas ir į Lietuvos istoriją įėjęs automobilis - 1993-ųjų „Audi V8 Quattro Long“, kuriuo 1993-1998 metais naudojosi tuometinis prezidentas Algirdas Mykolas Brazauskas. Jie net buvo nurodę kainą - 15-25 tūkst. eurų.
Tačiau S.Brundza užtikrino, kad šis „Audi“ nebuvo ir nebus parduodamas.
Pašnekovas neslėpė, kad jį nuvylė ir daugiau aukciono aplinkybių. Kolekcijos pardavimas nebuvo pakankamai plačiai išreklamuotas, todėl dalis potencialių pirkėjų galėjo nežinoti apie parduodamus automobilius.
Bet labiausiai kolekcionierių supykdė pažadų netesėjęs mechanikas iš Lietuvos. Vyrai buvo sutarę, kad mechanikas, vardu Karolis, per 4 mėnesius išblizgins ir kitaip paruoš S.Brundzos automobilius pardavimui, tačiau to nepadarė.
Dėl to S.Brunza pasakojo negalėjęs nė pasimėgauti žiemos šventėmis, nes automobilius teko skubiai ruošti pačiam.
Nors aukcionas pavyko gana sėkmingai, buvo parduoti dauguma automobilių, S.Brundza nesidžiaugė.
„Ko čia džiaugtis, kai atplėšė lyg kūdikį nuo širdies. Rinkau kolekciją, kad būtų išsami, įdomi, kad būtų įdomu žmonėms pažiūrėti. Su kai kuriais tikrai nenorėjau skirtis.
Džiaugtis nėra kuo, bet kiek galima“, - nutęsė jis, primindamas daugelį metų trukusius mėginimus atidaryti automobilių muziejų.
Tikslios sumos, gautos už parduotus automobilius S.Brundza dar negalėjo pasakyti, nes ne visi pirkėjai susimokėjo už automobilius, bet laukiama suma siekia šiek tiek daugiau nei milijoną eurų.
Tikslesnė suma paaiškės atskaičiavus mokesčius.
Muziejaus taip ir neįkūrė
Kaip jau rašė Lrytas.lt, S.Brundza senovinius automobilius nusprendė parduoti po daugelio nesėkmingų bandymų įsteigti automobilių muziejų.
„Man labai sunku su jais atsisveikinti, tokie sprendimai per vieną dieną nepadaromi. Bet per 11 metų nepavyko nei Kultūros, nei Ūkio ministerijos įtikinti, kad Lietuvai tokia kolekcija reikalinga“, - tvirtino S.Brundza.
Pusantrų metų S.Brundza savo kolekciją demonstravo „Litexpo“ rūmuose, bet kad už tai susimokėtų, buvęs lenktynininkas tuomet už 300 tūkst. eurų pardavė vertingiausią savo eksponatą – 1937-ųjų „Horch“.
S.Brundza tvirtino, kad būtų susitaikęs su nuomos mokesčiu ir toliau laikęs automobilius „Litexpo“, tačiau ekspozicijų centro vadovai paprašė jį iškraustyti automobilius dėl neva tuoj prasidėsiančios rekonstrukcijos.
Nuo tada jau praėjo dveji metai.
Sekite Lrytas.lt Auto naujienas Facebook'e.
Žinomas lenktynininkas, Seimo narys Stasys Brundza atsisveikino su tris dešimtmečius kaupta automobilių kolekcija.
Savaitgalį 67 metų metų amžiaus kolekcionieriaus automobiliai buvo išparduoti Mastrichte, Nyderlanduose, vykusiame „Coys“ aukcione.
Iš siūlytų 89 automobilių neparduoti liko tik keliolika. Pasak S.Brundzos, potencialūs pirkėjai nepasiūlė jį tenkinančios sumos.
„Parduoti pusdykiui nesinori. Jei pats pirkau automobilį brangiau, o siūlo per pusę mažiau, tai kam man parduoti“, - svarstė pašnekovas.
Tarp neparduotų automobilių – vienas iš seniausių ir vertingiausių kolekcijos eksponatų 1929-ųjų „Cadillac 341-A Fleetwood“, dar keletas „Cadillac“ bei išskirtine istorija pasižymintis 1984-ųjų „Daimler DS420 Limousine“, su kuriuo per vizitus Vokietijoje buvo vežiojama Didžiosios Britanijos karalienė Elisabeth I, princesė Diana ir tuometinė D.Britanijos ministrė pirmininkė Margaret Thatcher.
Aukciono rengėjai skelbė, kad parduodamas ir į Lietuvos istoriją įėjęs automobilis - 1993-ųjų „Audi V8 Quattro Long“, kuriuo 1993-1998 metais naudojosi tuometinis prezidentas Algirdas Mykolas Brazauskas. Jie net buvo nurodę kainą - 15-25 tūkst. eurų.
Tačiau S.Brundza užtikrino, kad šis „Audi“ nebuvo ir nebus parduodamas.
Pašnekovas neslėpė, kad jį nuvylė ir daugiau aukciono aplinkybių. Kolekcijos pardavimas nebuvo pakankamai plačiai išreklamuotas, todėl dalis potencialių pirkėjų galėjo nežinoti apie parduodamus automobilius.
Bet labiausiai kolekcionierių supykdė pažadų netesėjęs mechanikas iš Lietuvos. Vyrai buvo sutarę, kad mechanikas, vardu Karolis, per 4 mėnesius išblizgins ir kitaip paruoš S.Brundzos automobilius pardavimui, tačiau to nepadarė.
Dėl to S.Brunza pasakojo negalėjęs nė pasimėgauti žiemos šventėmis, nes automobilius teko skubiai ruošti pačiam.
Nors aukcionas pavyko gana sėkmingai, buvo parduoti dauguma automobilių, S.Brundza nesidžiaugė.
„Ko čia džiaugtis, kai atplėšė lyg kūdikį nuo širdies. Rinkau kolekciją, kad būtų išsami, įdomi, kad būtų įdomu žmonėms pažiūrėti. Su kai kuriais tikrai nenorėjau skirtis.
Džiaugtis nėra kuo, bet kiek galima“, - nutęsė jis, primindamas daugelį metų trukusius mėginimus atidaryti automobilių muziejų.
Tikslios sumos, gautos už parduotus automobilius S.Brundza dar negalėjo pasakyti, nes ne visi pirkėjai susimokėjo už automobilius, bet laukiama suma siekia šiek tiek daugiau nei milijoną eurų.
Tikslesnė suma paaiškės atskaičiavus mokesčius.
Muziejaus taip ir neįkūrė
Kaip jau rašė Lrytas.lt, S.Brundza senovinius automobilius nusprendė parduoti po daugelio nesėkmingų bandymų įsteigti automobilių muziejų.
„Man labai sunku su jais atsisveikinti, tokie sprendimai per vieną dieną nepadaromi. Bet per 11 metų nepavyko nei Kultūros, nei Ūkio ministerijos įtikinti, kad Lietuvai tokia kolekcija reikalinga“, - tvirtino S.Brundza.
Pusantrų metų S.Brundza savo kolekciją demonstravo „Litexpo“ rūmuose, bet kad už tai susimokėtų, buvęs lenktynininkas tuomet už 300 tūkst. eurų pardavė vertingiausią savo eksponatą – 1937-ųjų „Horch“.
S.Brundza tvirtino, kad būtų susitaikęs su nuomos mokesčiu ir toliau laikęs automobilius „Litexpo“, tačiau ekspozicijų centro vadovai paprašė jį iškraustyti automobilius dėl neva tuoj prasidėsiančios rekonstrukcijos.
Nuo tada jau praėjo dveji metai.
Sekite Lrytas.lt Auto naujienas Facebook'e.