Nuo sausio 1-osios didėja darželių auklėtojų atlyginimai, maksimali nedarbo pašalpa ir ligos išmokos.
Vyriausybės duomenimis, ikimokyklinio ir priešmokyklinio ugdymo pedagogų darbo užmokestis turėtų padidėti 10 proc., arba vidutiniškai po 58 eurus (200 litų).
Vyriausybė taip pat padidino mokinio krepšelį ir numatė papildomą užmokestį didesnėse klasėse dirbantiems mokytojams už darbų taisymą.
Šiemet iki 301,67 euro (1041 lito) didėja maksimali bedarbio pašalpa. Išmokos vėl galės siekti iki 70 proc. Vyriausybės patvirtintų einamųjų metų draudžiamųjų pajamų. Maksimalią pašalpą 2013 metais gavo maždaug 9 tūkst. žmonių.
Nuo sausio į ikikrizinį lygį atstatytos ir „Sodros“ mokamos ligos pašalpos už 3-7-tą nedarbingumo dienas - jos sieks 80 proc. kompensuojamojo darbo uždarbio.