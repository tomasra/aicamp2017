Posakį, kad vyrai yra idiotai, patvirtino mokslininkai, išanalizavę kvailų poelgių suvestines, skelbia Phys.org.
Ankstesni tyrimai jau patvirtino, kad vyrai dažniau patenka į ligoninių skubios pagalbos skyrius dėl sužeidimų per nelaimingus atsitikimus, jiems tenka didesnė rizika susižeisti per sporto varžybas ir pakliūti į mirtinas avarijas keliuose. Tačiau apie lyčių skirtumus atliekant idiotiškus poelgius iki šiol buvo žinoma mažai.
Todėl tyrėjai iš šiaurės rytų Anglijos nusprendė išanalizuoti teoriją, esą vyrai yra idiotai. Jų tyrime idiotais buvo laikomi žmonės, atlikę kvailus poelgius.
Tyrimo metu buvo analizuojami pastarųjų 20 metų Darwino apdovanojimų duomenys. Tai – evoliucijos teoretiko Charleso Darwino garbei pavadinta premija, dedikuojama žmonėms, kurie žuvo, nusižudė arba prarado savo reprodukcinius sugebėjimus (tokiu būdu pagerindami pasaulio genofondą) vien dėl savo kvailumo ir išsiblaškymo.
Pavyzdžiui, šis apdovanojimas buvo skirtas vyrui, kuris pavogė parduotuvės vežimėlį ir bandė juo grįžti namo, prisirišęs prie traukinio; ir teroristui, kuris išsiuntė sprogmenį paštu, tačiau priklijavo per mažai pašto ženklų, o siuntiniui grįžus jį atidarė – šis, kaip ir numatė jo kūrėjas, sprogo.
Iš 413 Darwino apdovanojimų nominacijų 332 buvo atskirai patikrinti ir patvirtinti. Iš jų 14-a pasidalino vyrai ir moterys (daugeliu atvejų tai – poros, bandžiusios „ieškoti nuotykių“ ekstremaliomis pozomis bei būdais). Taigi tyrimo imtį sudarė 318 atvejų, kurių autoriai buvo tiksliai žinomi.
Iš visų jų net 282 atvejais kvailu būdu gyvenimą baigė (ar galimybę pratęsti giminę sunaikino) vyrai ir vos 36 – moterys. Kitaip sakant, net 88,7 proc. idiotiškų poelgių autoriai buvo vyrai. Anot tyrėjų, statistiškai lyčių skirtumai yra pakankamai reikšmingi, todėl jie priėjo išvadą: vyrai tikrai yra idiotai.
Tuo pačiu tyrimo autoriai pastebi, kad minėtų apdovanojimų nominacijoms didelės įtakos galėjo turėti alkoholio vartojimo įpročių skirtumai tarp vyrų ir moterų.
Posakį, kad vyrai yra idiotai, patvirtino mokslininkai, išanalizavę kvailų poelgių suvestines, skelbia Phys.org.
Ankstesni tyrimai jau patvirtino, kad vyrai dažniau patenka į ligoninių skubios pagalbos skyrius dėl sužeidimų per nelaimingus atsitikimus, jiems tenka didesnė rizika susižeisti per sporto varžybas ir pakliūti į mirtinas avarijas keliuose. Tačiau apie lyčių skirtumus atliekant idiotiškus poelgius iki šiol buvo žinoma mažai.
Todėl tyrėjai iš šiaurės rytų Anglijos nusprendė išanalizuoti teoriją, esą vyrai yra idiotai. Jų tyrime idiotais buvo laikomi žmonės, atlikę kvailus poelgius.
Tyrimo metu buvo analizuojami pastarųjų 20 metų Darwino apdovanojimų duomenys. Tai – evoliucijos teoretiko Charleso Darwino garbei pavadinta premija, dedikuojama žmonėms, kurie žuvo, nusižudė arba prarado savo reprodukcinius sugebėjimus (tokiu būdu pagerindami pasaulio genofondą) vien dėl savo kvailumo ir išsiblaškymo.
Pavyzdžiui, šis apdovanojimas buvo skirtas vyrui, kuris pavogė parduotuvės vežimėlį ir bandė juo grįžti namo, prisirišęs prie traukinio; ir teroristui, kuris išsiuntė sprogmenį paštu, tačiau priklijavo per mažai pašto ženklų, o siuntiniui grįžus jį atidarė – šis, kaip ir numatė jo kūrėjas, sprogo.
Iš 413 Darwino apdovanojimų nominacijų 332 buvo atskirai patikrinti ir patvirtinti. Iš jų 14-a pasidalino vyrai ir moterys (daugeliu atvejų tai – poros, bandžiusios „ieškoti nuotykių“ ekstremaliomis pozomis bei būdais). Taigi tyrimo imtį sudarė 318 atvejų, kurių autoriai buvo tiksliai žinomi.
Iš visų jų net 282 atvejais kvailu būdu gyvenimą baigė (ar galimybę pratęsti giminę sunaikino) vyrai ir vos 36 – moterys. Kitaip sakant, net 88,7 proc. idiotiškų poelgių autoriai buvo vyrai. Anot tyrėjų, statistiškai lyčių skirtumai yra pakankamai reikšmingi, todėl jie priėjo išvadą: vyrai tikrai yra idiotai.
Tuo pačiu tyrimo autoriai pastebi, kad minėtų apdovanojimų nominacijoms didelės įtakos galėjo turėti alkoholio vartojimo įpročių skirtumai tarp vyrų ir moterų.