JAV prezidentas Barackas Obama (Barakas Obama), kuris tęsia atostogas Havajuose, Naujųjų metų išvakares ketina praleisti su mylimais žmonėmis „namuose“, pranešė Baltieji rūmai.
„Prezidentas planuoja šįvakar likti namuose ir pasitikti Naujuosius metus su šeima ir draugais“, – sakoma trumpame Baltųjų rūmų pranešime, kuris buvo paskelbtas vėlai trečiadienį, kelios valandos prieš 2015-ųjų pradžią Havajuose.
B.Obama į savo gimtąją valstiją Havajus atvyko dviejų savaičių atostogų. Į Vašingtoną jis grįžta sekmadienį.