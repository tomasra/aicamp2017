Antroje „Lietuvos supermiestas“ laidoje Natalija Bunkė sulaukė ypač daug dėmesio – ne tik dėl to, kad yra Kauno miesto kapitonė, tačiau ir dėl pačios pareikšto noro susirungti su savo buvusiu vyru Deivydu Zvonkumi ir jo dabartine žmona, gera Natalijos drauge ir kolege Katažina Zvonkuviene.
Tačiau emocijų kaitlentė dar aukšiau iššovė iškart po Kauno komandos pasirodymo, kai jį ir komandos kapitonę aptarinėti pradėjo komisijos nariai Giedrius Drukteinis ir Asta Baukutė.
„Natalija, aš visą vakarą nenuleidžiu nuo Jūsų akių, – su mąslia šypsenėle pradėjo G. Drukteinis. – Ko tokia prislėgta, susimąsčiusi? Gal Jūs kažko laukiat?“.
Natalijai nespėjus nieko atsakyti, į pokalbį įsiterpė G. Drukteinio kolegė: „Ne laukia – laukiasi!“ – šūktelėjo Asta Baukutė.
Mat priaugusi keletą kilogramų, atlikėja atrodo išties itin moteriškai.
Sutrikusi N. Bunkė į šią repliką neatsakė, o publikai pradėjus ploti, situaciją teko gelbėti laidos vedėjai Ingai Jankauskaitei.
Dar daugiau netikėtumų ir siurprizų „Lietuvos supermiestas“ pateiks jau šį sekmadienį, 19.30, per LNK.