Paskutinę gruodžio dieną savo gimtadienį šventė buvęs ilgametis „Man Utd“ treneris ir pergalių garantasAlexas Fergusonas.
Per 26 metų laikotarpį su škotu „raudonieji velniai“ iškovojo daugybę titulų, tarp jų - trylika kartų tapo „Premier“ lygos čempionais, du kartus triumfavo UEFA Čempionų lygoje, laimėjo UEFA Supertaurę, pasaulio klubų taurę.
Užsienio spauda nusprendė sudaryti 10 geriausių A.Fergusono pirkinių žaidėjų turguje sąrašą:
Davidas De Gea(atvyko iš Madrido „Atletico“ už 18 mln. svarų sterlingų)
Perspektyvus futbolininkas, įsigytas 2011 m. už rekordinę savo pozicijos „Premier“ lygai sumą, iš pradžių sunkiai pritapo Mančesteryje, tačiau vėliau įsižaidė ir būdamas vos 24 metų yra vadinamas vienu geriausių vartininkų pasaulyje.
Steve'as Bruce'as(„Norwich“, 825 tūkst. svarų sterlingų)
Puikus gynėjas, centre suformavęs nepramušamą sieną su Gary Pallisteriu. Per vieną sezoną yra įmušęs net 19 įvarčių, o vėliau sėkmingai pradėjo trenerio darbą.
Ruudas Van Nistelrooy'us(PSV, 19 mln. svarų sterlingų)
Olandijos lygos snaiperis, kuriam reikėjo palaukti savo debiuto „Man Utd“ gretose. 2000 m. sutaręs su „raudonaisiais velniais“ vėliau patyrė sunkią kojos traumą ir be futbolo turėjo praleisti metus. A.Fergusonui už kantrybę Ruudas atsidėkojo fantastiškai pasirodymais - per 219 rungtynių pelnė net 150 įvarčių.
Dennisas Irwinas(„Oldham“, 625 tūkst. svarų sterlingų)
Patikimas gynėjas, „Man Utd“ spalvas gynęs 527 kartus. Baudos smūgių specialistas, per savo karjerą Mančesteryje iš viso įmušęs 33 įvarčius.