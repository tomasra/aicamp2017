Šeštojo pasaulio biatlono taurės (BMW IBU World Cup) varžybų etapo Italijoje vyrų 12,5 km persekiojimo rungtyje 47-ą vietą tarp 53 klasifikuotų dalyvių šeštadienį užėmė Tomas Kaukėnas.
Keturis kartus šaudykloje suklydęs bei tiek pat baudos ratų šliuožęs Lietuvos biatlonininkas distanciją įveikė per 35 minutes 59,9 sekundės.
Trečią pergalę iš eilės varžybose iškovojo dusyk suklydęs vokietis Simonas Schemppas, finiše vos 0,1 sekundės aplenkęs austrą Simoną Ederį bei 1,1 sekundės - trečiojoje pozicijoje likusį rusą Jevgenijų Garaničevą.
Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB "BNS" sutikimo draudžiama.