Lietuvos aukščiausių pastatų šeimą 2014 metais papildė naujas narys – Vilniuje, Viršuliškėse, netoli vakarinio aplinkkelio pastatytas biurų pastatas „Grand Office“.
Kaip rodo nekilnojamojo turto duomenų apdorojimo kompanijos „Emporis GmbH“ tyrimai, net du aukščiausi Baltijos šalių pastatai stovi Lietuvoje.
Tiesa, į šios kompanijos skelbiamus įvairių šalių aukščiausių pastatų sąrašus neįtraukti televizijos bokštai, kurie Baltijose šalyse yra aukštesni už bet kuriuos kitus statinius.
Jeigu būtų įtraukti ir televizijos bokštai, tai aukščiausiu Baltijos šalyse būtų Rygos televizijos bokštas. Šis 1989 m. atidarytas bokštas, kurio aukštis yra 368 metrai, yra trečias pagal aukštį televizijos bokštas visoje Europoje.
Antrasis pagal aukštį Baltijos šalyse yra nuo 1981 metų veikiantis Vilniaus televizijos bokštas. Jo aukštis – 326,4 metro. O mūsų bokšto dvynys – Talino televizijos bokštas, atidarytas pusmečiu anksčiau, yra 314 metrų aukščio.
Kaip skelbia „Emporis GmbH“, aukščiausias Lietuvoje ir Baltijos šalyse pastatas, neskaitant televizijos bokštų, yra Ignalinos atominė elektrinė. Ši 1974 metais pradėta ir tik 1987 metais baigta statyti elektrinė yra įtraukta ir į Guinnesso rekordų knygą, kaip turėjusi didžiausius pasaulyje reaktorius.
Elektrinės, kuri buvo eksploatuojama lygiai 26 metus, architektūrinis aukštis, kaip skelbia emporis.com, yra 150 m.
Antrasis pagal aukštį Lietuvoje ir Baltijos šalyse pastatas yra Vilniuje esantis prekybos ir verslo centras „Europa“ arba „Europos bokštas“. Šis 128,30 aukščio statinys yra aukščiausias komercinės paskirties pastatas Baltijos šalyse.
33 aukštų „Europos bokštas“ pastatytas 2004 metais. Jo statybos užtruko dvejus metus.
Trečiasis pagal aukštį pastatas Baltijos šalyse yra centrinė „Swedbank“ būstinė Rygoje, taip pat pastatyta 2004 metais. Šio 27 aukštų pastato, kuris be televizijos bokšto yra aukščiausias Latvijoje, aukštis yra 121 metras.
Greitai Latvija turės dar aukštesnį verslo centrą. Kaip skelbia SkyscraperPage.com, 2015 metais Rygoje turėtų iškilti 33 aukštų dviejų bokštų dangoraižis, pavadintas „Z-Towers“. Šis verslo centras, kurio pietinio bokšto aukštis bus 123 m, pradėtas statyti dar 2006 m.
Ketvirtasis aukščiausias pastatas Baltijos šalyse yra Estijos sostinėje Taline stovintis prabangus penkių žvaigždučių viešbutis „Swissotel Tallinn“. Šio trisdešimties aukštų viešbučio aukštis – 117 metrų.
Neskaitant televizijos bokšto, tai – aukščiausias Estijos pastatas. Jis buvo pastatytas 2007 m. Viešbučio statyba užtruko trejus metus.
Penktasis pagal aukštį Baltijos šalių pastatas stovi Latvijos sostinėje. Tai – 32 aukštų ir 113,90 m aukščio daugiabutis namas, pastatytas 2007 m.
Lietuvoje trečias pagal dydį pastatas stovi Klaipėdoje, Gandrališkėse. Tai – 34 aukštų „Pilsotas“, kuri yra aukščiausias gyvenamasis pastatas Lietuvoje.
Jo kaimynystėje planuota statyti dar aukštesnį dangoraižį – 170 m aukščio „Kuršą“. Jeigu jis bus pastatytas, tai taps aukščiausiu gyvenamuoju pastatu Baltijos šalyse.
Ketvirtas pagal dydį Lietuvoje yra Vilniuje stovintis prekybos ir paslaugų centro pastatas „Helios City“. Šio 27 aukštų pastato aukštis yra 96 m. Daugiaaukštis buvo pastatytas 2006 m.
Penktasis pagal dydį Lietuvos pastatas yra Vilniaus Europos aikštės komplekso apartamentų pastatas. Šis 2004 m. pastatytas pastas yra 95 metrų aukščio.
Toliau Lietuvos aukščiausių pastatų dešimtuke rikiuojasi Šnipiškėse stovintis verslo centro Vilniaus verslo uostas pastatas. Šio 2008 m. pastatyto 24 aukštų pastato aukštis yra 86 metrai.
Vos metru žemesnis yra 1983 metais statytas keturių žvaigždučių Vilniaus viešbutis „Radisson Blu Hotel Lietuva“, kurį suprojektavo broliai architektai Algimantas ir Vytautas Nasvyčiai.
Dar vienas iš dešimties aukščiausių pastatų Lietuvoje yra Klaipėdoje stovintis prekybos ir gyvenamasis pastatas „BIG2“. Šio 21 aukšto pastato aukštis – 82 m.
Devintoje vietoje yra 2014 metais Vilniuje pastatytas 21 aukšto biurų pastatas „Grand Office“. Jo aukštis – 81 m.
O „Emporis GmbH“ paskelbtą aukščiausių Lietuvos pastatų dešimtuką užbaigia 77 m aukščio Vilniaus savivaldybės pastatas, pastatytas 2004 m.
Lietuvos aukščiausių pastatų šeimą 2014 metais papildė naujas narys – Vilniuje, Viršuliškėse, netoli vakarinio aplinkkelio pastatytas biurų pastatas „Grand Office“.
Kaip rodo nekilnojamojo turto duomenų apdorojimo kompanijos „Emporis GmbH“ tyrimai, net du aukščiausi Baltijos šalių pastatai stovi Lietuvoje.
Tiesa, į šios kompanijos skelbiamus įvairių šalių aukščiausių pastatų sąrašus neįtraukti televizijos bokštai, kurie Baltijose šalyse yra aukštesni už bet kuriuos kitus statinius.
Jeigu būtų įtraukti ir televizijos bokštai, tai aukščiausiu Baltijos šalyse būtų Rygos televizijos bokštas. Šis 1989 m. atidarytas bokštas, kurio aukštis yra 368 metrai, yra trečias pagal aukštį televizijos bokštas visoje Europoje.
Antrasis pagal aukštį Baltijos šalyse yra nuo 1981 metų veikiantis Vilniaus televizijos bokštas. Jo aukštis – 326,4 metro. O mūsų bokšto dvynys – Talino televizijos bokštas, atidarytas pusmečiu anksčiau, yra 314 metrų aukščio.
Kaip skelbia „Emporis GmbH“, aukščiausias Lietuvoje ir Baltijos šalyse pastatas, neskaitant televizijos bokštų, yra Ignalinos atominė elektrinė. Ši 1974 metais pradėta ir tik 1987 metais baigta statyti elektrinė yra įtraukta ir į Guinnesso rekordų knygą, kaip turėjusi didžiausius pasaulyje reaktorius.
Elektrinės, kuri buvo eksploatuojama lygiai 26 metus, architektūrinis aukštis, kaip skelbia emporis.com, yra 150 m.
Antrasis pagal aukštį Lietuvoje ir Baltijos šalyse pastatas yra Vilniuje esantis prekybos ir verslo centras „Europa“ arba „Europos bokštas“. Šis 128,30 aukščio statinys yra aukščiausias komercinės paskirties pastatas Baltijos šalyse.
33 aukštų „Europos bokštas“ pastatytas 2004 metais. Jo statybos užtruko dvejus metus.
Trečiasis pagal aukštį pastatas Baltijos šalyse yra centrinė „Swedbank“ būstinė Rygoje, taip pat pastatyta 2004 metais. Šio 27 aukštų pastato, kuris be televizijos bokšto yra aukščiausias Latvijoje, aukštis yra 121 metras.
Greitai Latvija turės dar aukštesnį verslo centrą. Kaip skelbia SkyscraperPage.com, 2015 metais Rygoje turėtų iškilti 33 aukštų dviejų bokštų dangoraižis, pavadintas „Z-Towers“. Šis verslo centras, kurio pietinio bokšto aukštis bus 123 m, pradėtas statyti dar 2006 m.
Ketvirtasis aukščiausias pastatas Baltijos šalyse yra Estijos sostinėje Taline stovintis prabangus penkių žvaigždučių viešbutis „Swissotel Tallinn“. Šio trisdešimties aukštų viešbučio aukštis – 117 metrų.
Neskaitant televizijos bokšto, tai – aukščiausias Estijos pastatas. Jis buvo pastatytas 2007 m. Viešbučio statyba užtruko trejus metus.
Penktasis pagal aukštį Baltijos šalių pastatas stovi Latvijos sostinėje. Tai – 32 aukštų ir 113,90 m aukščio daugiabutis namas, pastatytas 2007 m.
Lietuvoje trečias pagal dydį pastatas stovi Klaipėdoje, Gandrališkėse. Tai – 34 aukštų „Pilsotas“, kuri yra aukščiausias gyvenamasis pastatas Lietuvoje.
Jo kaimynystėje planuota statyti dar aukštesnį dangoraižį – 170 m aukščio „Kuršą“. Jeigu jis bus pastatytas, tai taps aukščiausiu gyvenamuoju pastatu Baltijos šalyse.
Ketvirtas pagal dydį Lietuvoje yra Vilniuje stovintis prekybos ir paslaugų centro pastatas „Helios City“. Šio 27 aukštų pastato aukštis yra 96 m. Daugiaaukštis buvo pastatytas 2006 m.
Penktasis pagal dydį Lietuvos pastatas yra Vilniaus Europos aikštės komplekso apartamentų pastatas. Šis 2004 m. pastatytas pastas yra 95 metrų aukščio.
Toliau Lietuvos aukščiausių pastatų dešimtuke rikiuojasi Šnipiškėse stovintis verslo centro Vilniaus verslo uostas pastatas. Šio 2008 m. pastatyto 24 aukštų pastato aukštis yra 86 metrai.
Vos metru žemesnis yra 1983 metais statytas keturių žvaigždučių Vilniaus viešbutis „Radisson Blu Hotel Lietuva“, kurį suprojektavo broliai architektai Algimantas ir Vytautas Nasvyčiai.
Dar vienas iš dešimties aukščiausių pastatų Lietuvoje yra Klaipėdoje stovintis prekybos ir gyvenamasis pastatas „BIG2“. Šio 21 aukšto pastato aukštis – 82 m.
Devintoje vietoje yra 2014 metais Vilniuje pastatytas 21 aukšto biurų pastatas „Grand Office“. Jo aukštis – 81 m.
O „Emporis GmbH“ paskelbtą aukščiausių Lietuvos pastatų dešimtuką užbaigia 77 m aukščio Vilniaus savivaldybės pastatas, pastatytas 2004 m.