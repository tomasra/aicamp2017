Besiruošdami Naujųjų metų sutikimui gerai pagalvokite ką pirkti šventiniam stalui. Jei planuojate namo grįžti savo automobiliu, gali būti, kad negalėsite išgerti nė taurės šampano.
Primename, kad nuo 2015 metų Lietuvos keliuose pradės galioti vadinamasis nulio promilių įstatymas.
Pagal sausio 1 dieną įsigaliosiančias Saugaus eismo automobilių keliais įstatymo pataisas daugybei vairuotojų nebebus galima vairuoti išgėrus nors lašą alkoholio.
Naujoji tvarka buvo itin svarbi menkai patyrusiems vairuotojams, turintiems iki 2 metų vairavimo patirties. Tokių Lietuvoje yra apie 60 tūkstančių.
„Tai bus ypač veiksminga priemonė ugdant pradedančių vairuotojų įpročius, kad alkoholio vartojimas ir vairavimas nėra suderinami dalykai“, – tvirtino Susisiekimo ministerijos atstovė Audronė Filimanavičienė.
„Regitros“ duomenimis, 32 360 šalies gyventojų teisę vairuoti įgijo 2013 metais, dar beveik tiek pat jų vairuotojų gretas papildė 2014-aisiais.
Visiems jiems net ir lašas svaigalų finansiškai gali atsiliepti labai skaudžiai.
Turintiems vairavimo stažą iki dvejų metų už neblaivumą iki 0,4 promilės bus skiriama 231–289 eurų (800–1000 litų) bauda.
Po didinamuoju stiklu pateks ir taksistai bei keleivių ir dalies krovinių vežėjai.
Jie bus laikomi neblaiviais net tuo atveju, jeigu jų kraujyje bus rasta 0,01 promilės.
Įstatymas kirto ir motociklininkams – jiems negalima įpūsti nė trupučio, nepaisant patirties.
Iki šiol visoms šioms vairuotojų grupėms, išskyrus motociklininkus ir taksistus, buvo leidžiama vairuoti, jei kraujyje būdavo nustatoma iki 0,2 promilės alkoholio.
Patyrusiems motociklininkams, kaip ir lengvųjų automobilių vairuotojams, leistina riba buvo 0,4 promilės.
Bauda už taksi automobilių, mopedų, motociklų, triračių, lengvųjų keturračių, keturračių, galingųjų keturračių, transporto priemonių, kurių didžiausioji leidžiamoji masė didesnė negu 3,5 t arba turinčių daugiau kaip 9 sėdimas vietas, arba vežančių pavojinguosius krovinius, vairavimas, vairuotojams esant neblaiviems, kai nustatomas lengvas neblaivumo laipsnis (daugiau kaip 0 promilių, bet ne daugiau kaip 0,4 promilės) sieks 144-289 eurų (500-1000 litų).
Bausmės daugiau išgėrusiems vairuotojams liks tokios pat. Už lengvą girtumo laipsnį (0,41–1,5 promilės) vairuotojams bus skiriama 289–434 eurų (1000–1500 litų) bauda ir atimama teisė vairuoti nuo metų iki pusantrų.
Patyrusiems vairuotojams, važinėjantiems daugiau nei 2 metus, leidžiama alkoholio riba nesikeičia, ji liks 0,4 promilės.
Tačiau gali būti, kad ateityje nulio promilių įstatymas galios visiems vairuotojams.
Dar birželio pabaigoje, kai buvo priimta naujoji tvarka, Susisiekimo ministerijos atstovas Ričardas Slapšys aiškino: „Europoje yra vertingų pavyzdžių. Yra valstybių, kuriose nulio promilių įstatymas galioja beveik visiems. Ir Lietuvoje gali taip būti.“
Nulio promilių įstatymas visiems vairuotojams jau taikomas Čekijoje, Vengrijoje, Rumunijoje ir Slovakijoje, tam tikroms vairuotojų grupėms – Vokietijoje ir Slovėnijoje.
Lietuvos policijos duomenimis, 2013 metais neblaivūs vairuotojai sukėlė net 8 proc. eismo įvykių, kuriuose nukentėjo žmonės.
Neblaivūs vairuotojai sužalojo 392 žmones, o 25 asmenys žuvo.
2013 m. pareigūnai užfiksavo net 4353 neblaivius ar apsvaigusius vairuotojus.
2014 metų sausio–lapkričio mėnesiais neblaivūs vairuotojai sukėlė 275 eismo įvykius, per kuriuos sužeisti 383, o žuvo net 41 žmogus.
Sekite Lrytas.lt Auto naujienas Facebook'e.
Besiruošdami Naujųjų metų sutikimui gerai pagalvokite ką pirkti šventiniam stalui. Jei planuojate namo grįžti savo automobiliu, gali būti, kad negalėsite išgerti nė taurės šampano.
Primename, kad nuo 2015 metų Lietuvos keliuose pradės galioti vadinamasis nulio promilių įstatymas.
Pagal sausio 1 dieną įsigaliosiančias Saugaus eismo automobilių keliais įstatymo pataisas daugybei vairuotojų nebebus galima vairuoti išgėrus nors lašą alkoholio.
Naujoji tvarka buvo itin svarbi menkai patyrusiems vairuotojams, turintiems iki 2 metų vairavimo patirties. Tokių Lietuvoje yra apie 60 tūkstančių.
„Tai bus ypač veiksminga priemonė ugdant pradedančių vairuotojų įpročius, kad alkoholio vartojimas ir vairavimas nėra suderinami dalykai“, – tvirtino Susisiekimo ministerijos atstovė Audronė Filimanavičienė.
„Regitros“ duomenimis, 32 360 šalies gyventojų teisę vairuoti įgijo 2013 metais, dar beveik tiek pat jų vairuotojų gretas papildė 2014-aisiais.
Visiems jiems net ir lašas svaigalų finansiškai gali atsiliepti labai skaudžiai.
Turintiems vairavimo stažą iki dvejų metų už neblaivumą iki 0,4 promilės bus skiriama 231–289 eurų (800–1000 litų) bauda.
Po didinamuoju stiklu pateks ir taksistai bei keleivių ir dalies krovinių vežėjai.
Jie bus laikomi neblaiviais net tuo atveju, jeigu jų kraujyje bus rasta 0,01 promilės.
Įstatymas kirto ir motociklininkams – jiems negalima įpūsti nė trupučio, nepaisant patirties.
Iki šiol visoms šioms vairuotojų grupėms, išskyrus motociklininkus ir taksistus, buvo leidžiama vairuoti, jei kraujyje būdavo nustatoma iki 0,2 promilės alkoholio.
Patyrusiems motociklininkams, kaip ir lengvųjų automobilių vairuotojams, leistina riba buvo 0,4 promilės.
Bauda už taksi automobilių, mopedų, motociklų, triračių, lengvųjų keturračių, keturračių, galingųjų keturračių, transporto priemonių, kurių didžiausioji leidžiamoji masė didesnė negu 3,5 t arba turinčių daugiau kaip 9 sėdimas vietas, arba vežančių pavojinguosius krovinius, vairavimas, vairuotojams esant neblaiviems, kai nustatomas lengvas neblaivumo laipsnis (daugiau kaip 0 promilių, bet ne daugiau kaip 0,4 promilės) sieks 144-289 eurų (500-1000 litų).
Bausmės daugiau išgėrusiems vairuotojams liks tokios pat. Už lengvą girtumo laipsnį (0,41–1,5 promilės) vairuotojams bus skiriama 289–434 eurų (1000–1500 litų) bauda ir atimama teisė vairuoti nuo metų iki pusantrų.
Patyrusiems vairuotojams, važinėjantiems daugiau nei 2 metus, leidžiama alkoholio riba nesikeičia, ji liks 0,4 promilės.
Tačiau gali būti, kad ateityje nulio promilių įstatymas galios visiems vairuotojams.
Dar birželio pabaigoje, kai buvo priimta naujoji tvarka, Susisiekimo ministerijos atstovas Ričardas Slapšys aiškino: „Europoje yra vertingų pavyzdžių. Yra valstybių, kuriose nulio promilių įstatymas galioja beveik visiems. Ir Lietuvoje gali taip būti.“
Nulio promilių įstatymas visiems vairuotojams jau taikomas Čekijoje, Vengrijoje, Rumunijoje ir Slovakijoje, tam tikroms vairuotojų grupėms – Vokietijoje ir Slovėnijoje.
Lietuvos policijos duomenimis, 2013 metais neblaivūs vairuotojai sukėlė net 8 proc. eismo įvykių, kuriuose nukentėjo žmonės.
Neblaivūs vairuotojai sužalojo 392 žmones, o 25 asmenys žuvo.
2013 m. pareigūnai užfiksavo net 4353 neblaivius ar apsvaigusius vairuotojus.
2014 metų sausio–lapkričio mėnesiais neblaivūs vairuotojai sukėlė 275 eismo įvykius, per kuriuos sužeisti 383, o žuvo net 41 žmogus.
Sekite Lrytas.lt Auto naujienas Facebook'e.