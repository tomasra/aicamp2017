Maskvos universitetas užsimojo sukaupti visų kada nors Žemėje gyvenusių būtybių DNR pavyzdžius. Kaip rašo „The Daily Mail“, universitetas gavo didžiausią istorijoje dotaciją moksliniam projektui, kurį planuojama pabaigti 2018 metais.
DNR pavyzdžiai bus saugomi 430 kv. km patalpose.
Universiteto institutas šiam projektui gavo 1 mlrd. rublių (55,5 mln. Lt), šiuo metu jis užsiima reprodukcinių ląstelių šaldymu ir saugojimu.
Maskvos universiteto rektorius Viktoras Sadovnyčius šį projektą pavadino mūsų laikų „Nojaus arka“.
Maskvos universiteto rektorius Viktoras Sadovnyčius šį projektą pavadino mūsų laikų „Nojaus arka“.
Jo teigimu, saugykloje bus laikomi gyvų ir nykstančių organizmų DNR pavyzdžiai.
Nors DNR bankų daugėja, nes tobulėja technologijos, tokio ambicingo tikslo kol kas sau neišsikėlė nei vienas.
Tokios saugyklos vadinamos užšalusiais zoologijos sodais. Vienas iš žymiausių stūkso San Diege, jame laikomi 800 rūšių gyvūnų pavyzdžiai.
Didžiojoje Britanijoje zoologijos sodai, muziejai ir tyrimų laboratorijos turi 7 tūkst. rūšių pavyzdžių.