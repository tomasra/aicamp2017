Tarptautinė astronomų komanda sukūrė neįtikėtinai tikroviška Visatos simuliaciją, į ją įtraukdami ne tik galaktikų masę, dydį bei amžių, tačiau ir stiprius kosminius vėjus.
Daugelį metų astronomai studijavo galaktikų susidarymą naudodami kompiuterines simuliacijas, tačiau nelabai sėkmingai. Ankstesniuose modeliuose jos dažnai atrodydavo pernelyg masyvios, per mažos, per senos ar per daug sferinės.
EAGLE (Galaktikų darinių ir jų evoliucijos bei aplinkos tyrimų projektas) simuliacija daug geriau atspindi realių galaktikų susidarymą, kadangi į modelio formulę buvo įtraukti ir stiprūs kosminiai vėjai, sukelti supernovų bei supermasyvių juodųjų skylių sprogimų. EAGLE atsižvelgė ir į tai, kad jaunesnės galaktikos yra ir lengvesnės, nes talpina mažiau žvaigždžių, o vėliau pamažu sunkėja.
Šio šedevro modeliavimo darbai užtruko kelis mėnesius. Leideno universiteto (Nyderlandai) profesoriaus Joop Schaye vadovaujama komanda, kartu su Duhamo universiteto (JK) mokslininkais tam pasitelkė „Kosmologinę mašiną“ ir „Curie“ programą – vienus didžiausių moksliniams tyrimams skirtų kompiuterių Vakarų Europoje. Gautus rezultatus astronomai nuo šiol galės naudoti studijuojant galaktikų vystymąsi pastarųjų 14 mlrd metų laikotarpyje.
„Žvelgiant pro didžiausius pasaulio teleskopus galaktikos plyti visur. Jos yra įvairiausių formų, dydžių bei spalvų. Kompiuteriu sugeneruota Visata yra labai panaši. EAGLE simuliacijoje aš net galiu paspausti mygtuką ir paleisti galaktikų formavimosi procesą atgal. Tai yra neįtikėtina“, – teigia projekto bendraautorius Richardas Bower iš Durhamo universiteto.
Atkūrus panašias Visatos charakteristikas, astronomai gali išsamiai išstudijuoti atskirų galaktikų raidą. „Mums tai naujos eros pradžia, – pakomentavo astronomas Robas Crainas iš Liverpulio „John Moores“ universiteto. – Dabar galime imituoti Visatos sąlygas ir išsamiai išnagrinėti galaktikų evoliuciją“.
Viso tyrimo išvados bus paskelbtos „Karališkos astronomų draugijos“ susitikime mėnesio pranešimų metu sausio 1 d.